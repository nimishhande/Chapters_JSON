{
  "lesson_id": "4832feeb-e7db-4f87-8ec2-4d9430359112",
  "board": "State Board Maharashtra",
  "subject": "Play Do Learn",
  "grade": 4,
  "book": "Play Do Learn",
  "chapter_no": "14",
  "title": "Chapter 14 वादन",
  "content": "--- Page 1 ---\nन्क्षहेहेची ४. वादन सि\n\nअभंग, भक्तिगीते, पोवाडे, आरत्या, भावगीते आणि भजन असे गीतांचे अनेकविध प्रकार आहेत\nही सर्व प्रकारची गीते गाताना त्या त्या चालीत गायली जातात. त्यासाठी गायनामध्ये स्वर, काव्य, शब्द\nयांचा समावेश होतो तर वादनामध्ये स्वर असतात. वाद्यातून निघणारे नाद्‌ म्हणजे स्वर होय.\n\nस्वर वाद्यांवर सा, रे, ग, म, प, ध, नी, सां हे स्वर वाजवले जातात तर तबल्यावर धा, धिं, धीं, धा\nकिंवा ता, तिनन, त्रक, तुन हे बोल वाजवले जातात.\n\nगायनामध्ये साथीसाठी पेटी, तबला, मृदंग, टाळ, घुंगरू, टिपरी, झांज इत्यादी वाद्ये वापरली\nजातात. तंबोरा, एकतारी, वीणा इत्यादी वाद्यांचाही समावेश काही वेळा केला जातो.\n\nतबला :\n\nतबला व डग्गा या दोन्हींस मिळून तबला\nअसे म्हटले जाते. तबला लाकडी खोडापासून\nतयार करतात तर डग्गा धातूपासून तयार केलेला\nअसतो. तबल्याचा आकार डग्याच्या मानाने\nलहान असतो. एका हाताने तबला तर दुसऱ्या\nहाताने डग्गा वाजवतात.\n\nडफ :\n\nमुख्य करून याचा वापर लोकसंगीताच्या\nवेळी केला जातो. लाकडी अथवा धातूपासून\nतयार केलेल्या वर्तुळाकार पट्टीवर चामडे ताणून\nबसवलेले असते. एका हातात डफ पकडून\nदुसऱ्या हाताने तो वाजवला जातो.\n\nखंजिरी :\n\nहे डफासारखे दिसणारे तालवाट्य आहे.\nलाकडी किंवा धातूच्या वर्तुळाकार पट्टीमध्ये\nठरावीक अंतरावर धातूच्या गोलाकार चकत्या\nबसवलेल्या असतात. या चकत्या एकमेकांवर\nआपटून नाद निर्माण होतो. गाताना ठेका\n\nखेळू, करू, शिकू\n\n\n--- Page 2 ---\nधरण्यासाठी व रंजकता आणण्यासाठी खंजिरीचा\nवापर करतात. खंजिरी एका हाताने धरतात व\nदुसऱया हाताने वाजवतात.\n\nमृदंग :\n\nमृदंगाच्या दोन्ही बाजू चामड्याने आच्छादित\nकेलेल्या असतात. प्रामुख्याने भजन, कीर्तन या\nप्रकारात मृदंगाचा वापर मोठ्या प्रमाणात केला\nजातो. दोन्ही हातांचा वापर करून हे वाद्य\nवाजवले जाते. काही वेळा तबल्याऐवजी याचा\nवापर करण्याची पद्धत आहे.\n\nवरील सर्व वाद्ये ही अवनद्‌ध वाट्ये आहेत.\nयाशिवाय ढोल, डफली, नगारा, ताशा, डमरू,\nढोलकी हीसुद्धा अवनद्ध वाद्ये आहेत. ही सर्व\nवाद्ये वाजवण्यासाठी चामड्यावर आघात करावा\nलागतो. त्यामुळे ताल निर्माण होतो व त्यामुळे\n\nगाण्याला रंग चढतो. ड़\nप्वत्ट कृती:\n* विविध माध्यमांतून येणारी तालवाद्यांची चित्रे जमा करा व ती चिकटवहीत चिकटवा.\n\n(उदा. मासिके, वृत्तपत्रे, जाहिराती इत्यादी.)\n० चित्रातील वाद्ये ओळखा.\n\n*$ परिसरात जी वाद्ये वापरली जातात त्यांचा परिचय करून द्यावा. शक्‍य झाल्यास एखादा संगीत कार्यक्रम दाखवण्याचा\nप्रयत्न करावा.\n\nखेळू, करू, शिकू",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T17:39:31.817543"
}