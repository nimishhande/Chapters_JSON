{
  "lesson_id": "73d27a19-1cf2-4afd-8499-d56e44225c62",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "17",
  "title": "Chapter 17 गडकोटांचे आणि आरमाराचे व्यवस्थापन",
  "content": "--- Page 1 ---\nडकोटांचे आणि आरमाराचे व्यवस्थापन\n\nशिवरायांनी अनेक शत्रूंवर मात करून\nस्वराज्याची स्थापना केली. युद्ध असो अथवा\nराज्यकारभार, शिवरायांचे व्यवस्थापन कौशल्य\nसर्व क्षेत्रांत पहायला मिळते. या पाठात आपण\nशिवरायांच्या व्यवस्थापन कौशल्याविषयी माहिती\nघेणार आहोत.\n\nछो माहीत आहे का तुम्हाला ?\n\n७ व्यवस्थापन कौशल्य म्हणजे काय?\n\nव्यवस्थापन कौशल्य म्हणजे निश्‍चित ध्येय\nसाध्य करण्यासाठी हाती घेतलेले कार्य\nशिस्तबद्ध पद्धतीने करणे होय.\n\nशिवरायांचे व्यवस्थापन कौशल्य जसे त्यांनी\nआयुष्यभर केलेल्या लढायांमध्ये नेहमी दिसून येते,\nतसे त्यांच्या एकूण राज्यकारभारातही ते पाहायला\nमिळते. त्याची काही उदाहरणे पुढीलप्रमाणे.\nगडकोटांची उभारणी\n\nगडकोट-किल्ल्यांच्या साहाय्याने शिवरायांनी\nस्वराज्याचे रक्षण केले. संपूर्ण राज्याचे सार ते दुर्ग'\nया नेमक्या आणि मोजक्या शब्दांत 'आज्ञापत्र' या\nशिवकालीन ग्रंथामध्ये दुर्गांचे म्हणजेच गडकोट-\nकिल्ल्यांचे महत्त्व सांगितले आहे. शिवराय\nतरुणपणी सह्याद्रीच्या पर्वतरांगांमधून फिरले होते.\nसह्याद्रीच्या अंगा-खांद्यावर उभे असणारे गड-\nदुर्ग त्यांनी असंख्य वेळा न्याहाळले होते.\nस्वराज्याच्या संरक्षणासाठी गडकोटांचे महत्त्व\nत्यांना उमगले होते.\n\nशिवरायांनी वनदुर्ग, गिरिदुर्ग आणि जलदुर्ग या\nतिन्ही प्रकारचे किल्ले बांधले. जलदुर्गांना 'जंजिरा'\n\nअसेही म्हणतात. त्यांनी हिरोजी इंदुलकर आणि\nअर्जोजी यादव अशा तज्ज्ञांकरवी राजगड, प्रतापगड,\nसिंधुदुर्ग इत्यादी अनेक नवीन किल्ले बांधले.\nत्याचप्रमाणे रायगड किल्ल्याची नव्याने उभारणी\nकेली. इतकेच नव्हे, तर विजयदुर्ग, तोरणा, रांगणा\nइत्यादी काही जुन्या किल्ल्यांची दुरुस्ती केली.\nशिवरायांकडे सुमारे ३०० किल्ले होते.\n\nर\n७ शिवाजी महाराजांचे धाकटे पुत्र छत्रपती\nराजाराम महाराज यांच्या आज्ञेवरून रामचंद्रपंत\nअमात्य यांनी आज्ञापत्र' हा ग्रंथ लिहिला\nअसल्याचे मानले जाते. या ग्रंथात\nशिवछत्रपतींच्या राजनीतीचे स्पष्ट प्रतिबिंब\nउमटले आहे.\n\n७ दिवाळीच्या सुट्टीत मित्रांच्या मदतीने\nएखाद्या किल्ल्याची प्रतिकृती तयार करा.\n\n- किल्ला तयार करण्यासाठी साहित्याची\nयादी तयार करा.\n\n- किल्ल्यासाठी जागेची निवड करा.\n\n- किल्ल्यावर पाण्याची, घरांची व्यवस्था\nकशी असावी याचा आराखडा तयार करा.\n\n७ तुमच्या परिसरात असलेल्या किल्ल्याचे/\nलेण्याचे नाव सांगा.\n\n७ किल्ल्यावर कोणत्या वस्तू/वास्तू आहेत ?\n\n७ किल्ला कोणत्या प्रकारचा आहे ?\n\n(६५)\n\n\n--- Page 2 ---\nगडाची उभारणी\n\nगडांचे व्यवस्थापन आणि कारखानीस हे अधिकारी नेमलेले असत.\nगडकोटांच्या संरक्षणाची निश्‍चित अशी किल्लेदाराच्या हाताखाली सबनीस आणि\nव्यवस्था महाराजांनी केली होती. कारखानीस काम करत.\nप्रत्येक गडकिल्ल्यांवर किल्लेदार, सबनीस या अधिकाऱ्यांची कामे पुढीलप्रमाणे सांगता\nयेतील.\n\nकिल्लेदार (हवालदार)\n७ किल्ल्याचे संरक्षण व कारभार करणे.\n७ सबनीस, कारखानीस यांना आज्ञा देणे.\n७ सरकारी पत्रे, हुकूम व आदेशाचे पालन करणे.\n\nर\n\nसबनीस कारखानीस\n\n७ गडावरील जमाखर्चाचा हिशोब ठेवणे. ७ गडावर राहणाऱ्या लोकांना धान्याचा व वस्तूंचा\nपुरवठा करणे.\n\n७ युद्धाच्या वेळी तोफांना, बंदुकांना लागणाऱ्या\nसाळी दाखू्गोळ्याची व्यवस्था करणे.\n० पत्रव्यवहार सांभाळणे. ७ गड आणि गडावर असणाऱ्या इमारतींची देखभाल\nआणि दुरुस्ती करणे.\n\n७ गडावरील आणि गडाखालील प्रजेकडून\nकराची वसुली करणे.\n\n\n--- Page 3 ---\nतोफा-दारूगोळा\n\nशिवरायांच्या काळात शत्रूपासून गड-\nकिल्ल्यांचे संरक्षण करण्यासाठी लहान-मोठ्या\nतोफांचा वापर केला जात असे. या तोफा\nकिल्ल्यांच्या तटांवर आणि बुरुजांवर ठेवलेल्या\nअसत. पुरंदर, भीमगड यांसारख्या काही गडांवर\nतोफा तयार करण्याचे कारखानेही होते. लोखंड,\nपितळ, तांबे इत्यादी धातूंपासून तोफा तयार केल्या\nजात. पावसाळ्याच्या दिवसांत गडांवरील तोफा\nगंजू नयेत, म्हणून त्यांना मेणाचा लेप लावला जात\nअसे. तोफांमध्ये शत्रूवर मारा करण्यासाठी\nलोखंडी, दगडी व कुलपी गोळे (ज्यामध्ये\nशिशाच्या गोळ्या असत.) यांचा वापर करत. या\nतोफा उडवण्यासाठी स्फोटक दारू वापरली जात\nअसे.\n\n७ गडावरील तोफा गंजू नयेत म्हणून\nत्यांना मेणाचा लेप लावला जात असे.\n\n४ सांगा पाहू !\n\n७ शिवाजी महाराजांच्या आरमारातील\nजहाजांचे प्रकार सांगा. उदा. गुराब,\nगलबत, पाल, मचवा, नाव, होडी.\n\n७ स्वतंत्र भारताच्या आरमारातील जहाजांची\nनावे सांगा.\n\nआरमार\n\nआरमार म्हणजे युद्‌धनौकांचा समूह होय.\nइंग्रज, पोर्तुगीज, सिद्‌दी, डच यांच्याकडे प्रबळ असे\nआरमारी दल होते. त्यांच्यापैकी काही लोक समुद्र\n\nआरमाराची पाहणी करताना शिवराय\n\n\n--- Page 4 ---\nकिनाऱ्यांवर असणाऱ्या गावांची लूटमार करत.\nतेथील लोकांचा छळ करत. शिवरायांनी या सागरी\nशत्रूंचा कायमचा बंदोबस्त करण्यासाठी स्वतंत्र\nआरपार निर्माण केले.\n\nशिवरायांनी लहान-मोठी जहाजे -नावा तयार\nकरण्याचे कारखाने उभारले. समुद्रातील जुने किल्ले\nजिंकून ताब्यात घेतले. सुवर्णदुर्ग, विजयदुर्ग\nयांसारखे जलदुर्ग त्यांनी दुरुस्त केले. शिवरायांनी\nमालवणजवळ कुरटे या बेटावर सिंधुदुर्ग हा नवीन\nजलदुर्ग बांधला. तसेच मुंबईजवळ खांदेरीचा\nकिल्ला बांधला.\n\nस्वराज्याच्या आरमारात कोळी, भंडारी,\nआगरी यांसारख्या विविध दर्यावर्दी जाती-धर्माचे\nसैनिक होते. दौलतखान, मायनाक भंडारी, लाय\nपाटील, दर्यासारंग, तुकोजी आंग्रे यांसारखे\nनावाजलेले आरमारी योद्धे याच काळात\nप्रसिद्धीस आले.\n\nमराठ्यांच्या आरमारामुळे इंग्रज, पोर्तुगीज,\nसिद्दी आणि डच अशा सागरावरील शत्रूंना त्यांचा\nदरारा वाटू लागला. त्यामुळे शत्रूंचा स्वराज्याला\nहोणारा त्रास कमी झाला. शिवरायांनी स्वतंत्र\nआरमाराची उभारणी करून त्याच्या बळावर\nआपली सागरी हदूद निश्‍चित करून\nकिनारपट्टीलगतच्या भागावर स्वामित्व प्रस्थापित\nकेले. आपला समुद्रकिनारा सुरक्षित केला.\nमध्ययुगीन काळातील भारतात शिवरायांनी उभे\nकेलेले हे पहिले स्वकीय आरमार होय. त्यामुळे\nशिवछत्रपतींचा “भारतीय आरमाराचे जनक' म्हणून\nउचित असा गौरव केला जातो.\n\nशिवरायांचे हेर खाते : शिवरायांच्या लष्करी\nव्यवस्थेत गुप्त हेर खाते होते. बहिर्जी नाईक\nत्यांच्या हेर खात्याचा प्रमुख होता. महाराजांच्या\n\nसुरतेवरील मोहिमेसारख्या मोहिमा यशस्वी\nहोण्याला त्याने आणलेल्या अचूक माहितीची\nमोठी मदत झाली. शिवरायांचे हेर गुप्तपणे शत्रूच्या\nगोटात शिरून गोटातील खडानखडा माहिती काढून\nआणत. कोणतीही चढाई करण्यापूर्वी शिवराय\nहेरांकडून बातम्या मिळवत आणि मगच चढाईचा\nबेत आखत.\n\nगनिमी कावा : शिवाजी महाराजांच्या\nयुद्‌धनीतीत गनिमी काव्याच्या तंत्राला विशेष\nमहत्त्व होते. गनिमी काव्याच्या युद्ध तंत्रात\nआपल्या सोईच्या ठिकाणी व अनुकूल वेळेस\nशत्रूवर अचानक आणि अनपेक्षितपणे हल्ला\nकरून, शत्रू त्यातून सावरतो न सावरतो तोपर्यंत\nसैन्य सुरक्षित स्थळी पोहोचते. या तंत्राचा अवलंब\nकरताना महाराजांना सह्याद्री पर्वतरांगांतील\nघनदाट जंगल, डोंगरी किल्ले आणि प्रजेचा पाठिंबा\nयांची मदत झाली.\n\n७ शिवरायांचे सैन्य शिस्तबद्‌ध होते. त्यांचे\nसैनिक स्त्रियांचा आदर करत. त्यामुळे स्त्रियांचे\nरक्षणकर्ते म्हणून शिवरायांची कीर्ती सर्वत्र\nपसरली होती. सैनिकांनी दारू पिऊ नये, रयतेला\nत्रास देऊ नये, रयतेची लूट करू नये अशी\n\nसैनिकांना त्यांची सकत ताकीद होती.\n\n७ शिवरायांचे काही सहकारी-कान्होजी\nजेधे, वीर बाजी पासलकर, फिरंगोजी नरसाळा,\nप्रतापराव गुजर, सिधोजी निंबाळकर आणि\nसिद्दी हिलाल.\n\n६4\n\n\n--- Page 5 ---\n१,\n\nर्थ\n\n३.\n\nउग्र्प्रप्पत्पपर109५9१090091्षँनीध्यिविड्ेक())0) 90790) 97900) 9090009999)\n\nसांगा पाहू !\n(अ) दुर्गांचे म्हणजेच गडकोट किल्ल्यांचे महत्त्व सांगणारा\nग्रंथ.................\n\n(आ) जलदुर्गांना असेही म्हणत.................\n\nतुम्हांला काय वाटते ते सांगा.\n\n(अ) शिवछत्रपतींचा भारतीय अरमाराचे जनक' म्हणून\nउचित असा गौरव केला जातो.\n\n(आ) शिवरायांचे व्यवस्थापन कोणकोणत्या क्षेत्रांत\nपहायला मिळते ?\n\nकिल्ल्यावरील पुढील अधिकाऱ्यांची दोन कामे लिहा.\n(अ) किल्लेदार - १. ......... २. .........\n(आ) सबनीस- १. ......... २. ........:\n(इ) कारखानीस- ६१. ......... २. ........:\n\n४. महाराष्ट्राच्या नकाशा आराखड्यात पुढील ठिकाणे\n\nदाखवा.\n(अ) सिंधुदुर्ग किल्ला (आ)विजयदुर्ग\n(इ) मुंबई (ई) प्रतापगड\n\n५. छत्रपती शिवाजी महाराजांच्या व्यवस्थापन कौशल्यातील\nकोणती बाब तुम्हांला सर्वाधिक आवडली ? या बाबीचा\nतुमच्या दैनंदिन जीवनात कसा उपयोग कराल ?\n\nउपक्रम\n(अ) शिवरायांच्या मुलाखतीचे आयोजन' ही मुलाखत\nनाटिका वर्गात सादर करा.\n(आ) भारतीय नौदलातील युद्धनौकांविषयी माहिती मिळवा.\n(इ) विविध प्रकारच्या किल्ल्यांना भेटी ट्या व किल्ल्यांच्या\nविविध भागांची नावे जाणून घ्या.",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:09:29.907388"
}