{
  "lesson_id": "acfc77da-2a7e-4fb1-80ef-321c43ac1e5d",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "13",
  "title": "Chapter 13 बादशहाच्या हातावर तुरी दिल्या",
  "content": "--- Page 1 ---\nहि.\n\nजयसिंगाच्या शब्दावर विश्‍वास ठेवून शिवराय\nबादशाहाच्या भेटीस आग्ऱ्याला जाण्यास निघाले.\nजाण्यापूर्वी शिवरायांनी स्वराज्याचा कारभार\nजिजामातेच्या हाती सोपवला आणि त्यांचा\nआशीर्वाद घेतला. बरोबर आपले पुत्र संभाजीराजे,\nनिवडक सरदार, काही विश्‍वासू माणसे आणि\nबराच खजिना घेतला. मजल दरमजल करत ते\nआम्र्‍यास पोहोचले.\nठरल्याप्रमाणे\nशिवराय बादशाहाच्या दरबारास गेले. छोटे\n\n१३. बादशाहाच्या हातावर तुरी दिल्या\n\nसंभाजीराजे सोबत होते. त्या दिवशी औरंगजेब\nबादशाहाचा पन्नासावा वाढदिवस होता.\nबादशाहा दरबार संपवून सल्लामसलतीच्या\nमहालात गेला. त्याच्या समोर निवडक\nसरदार मानाप्रमाणे आपापल्या रांगेत उभे होते.\nबादशाहाने शिवरायांना मागील रांगेत उभे केले.\nमराठ्यांना अनेक वेळा पाठ दाखवून पळालेला\nजसवंतसिंग राठोड शिवरायांच्या पुढील रांगेत\nहोता. शिवरायांना वाटले, आपण महाराष्ट्राचे\nराजे, आपला मान पहिल्या रांगेत राहण्याचा,\n\nआ अया र र अ त ता (28\n\nत नवा ची र जनः ] चे.\n\n\n--- Page 2 ---\nपण बादशाहाने आपल्याला मागील रांगेत उभे\nकरावे म्हणजे काय? त्यांचे डोळे रागाने लाल\nझाले. हा अपमान त्यांना सहन झाला नाही.\nरागारागाने शिवराय महालाबाहेर पडले. ते तडक\nआपल्या मुक्कामावर गेले. यापुढे बादशाहाचे\nतोंड पाहायचे नाही, असे त्यांनी ठरवले.\n\nभेटीचा बेत असा बिनसला. घडलेल्या\nप्रसंगाची हकीकत सगळीकडे पसरली.\n\nबादशाहाची दगलबाजी : औरंगजेबाने\nशिवरायांच्या मुक्कामाच्या ठिकाणाभोवती\nशिपायांचा पहारा बसवला. शिवराय आणि\nसंभाजीराजे बादशाहाच्या कैदेत पडले. शिवरायांनी\nओळखले, की बादशाहाने आपल्याशी दगलबाजी\nकेली आहे. आता तो आपल्याला कधीच\nसोडणार नाही.\n\nदिवसामागून दिविस जाऊ लागले. एक दिवस\nशिवरायांनी बादशाहाकडे अर्ज केला, 'मला\nमहाराष्ट्रात जाऊ द्या. पण बादशाहाने ते ऐकले\nनाही. त्यांनी खूप खटपट केली, पण बादशाहाने\nमानले नाही. शिवरायांनी मनाशी निर्धार केला,\nकी काहीही करून बादशाहाच्या कैदेतून सुटून\nजायचेच. त्याची परवानगी घेऊन शिवरायांनी\nआपल्याबरोबर आणलेल्या माणसांची दक्षिणेत\nरवानगी केली. बादशाहाला वाटले, बरे झाले.\nशिवाजीचे बळ कमी झाले. ' आता शिवरायांच्या\nबरोबर संभाजीराजे आणि हिरोजी फर्जंद व मदारी\nमेहतर हे सेवक, एवढेच जण राहिले.\n\nपुढे एक दिवस शिवरायांनी आजारी पडल्याचे\nसोंग केले. सोंगच ते ! त्यांच्या पोटात भयंकर\n\nकळा येऊ लागल्या. हकीम, वैद्य आले.\nऔषधपाणी सुरू झाले. आजार बरा व्हावा म्हणून\nशिवरायांनी साधू व मौलवी यांना मिठाईचे पेटारे\nपाठवण्यास सुरुवात केली.\n\nपेटाऱ्यातून पसार झाले पहारेकरी\nमिठाईचे पेटारे उघडून पाहत, पण पुढेपुढे ते\nकंटाळले व पेटारे उघडून पाहीनासे झाले. रोजरोज\nकाय पाहायचे, असे त्यांना वाटले. एके दिवशी\nसायंकाळी शिवरायांनी हिरोजीला आपल्या जागी\nझोपवले, मदारीस त्याचे पाय चेपत बसवले.\nशिवराय व संभाजीराजे एकेका पेटाऱ्यात बसले.\nपेटारे निघाले. पुढे ठरलेल्या ठिकाणी ते सुखरूप\nपोहोचले. तेथे शिवरायांचे स्वामिभक्त सेवक\nघोडे घेऊन तयार होते. इकडे हिरोजी आणि\nमदारी 'महाराजांचे औषध आणायला जातो'\nअसे सांगून तेथून निसटले. महाराजांना कैदेतून\nसोडविण्याच्या कामी या दोघांनी जीवावर उदार\nहोऊन मोलाचे योगदान दिले.\n\nदुसऱ्या दिवशी ही बातमी बादशाहाला\nकळली. आपल्या तावडीतून शिवाजी निसटला !\nबादशाहा रागाने भडकला. त्याचे सारे सरदार\nहादरले. शिवाजीचा जारीने तपास लावण्यासाठी\nबादशाहाने सगळीकडे हेर पाठवले, पण व्यर्थ !\nबादशाहाच्या कैदेतून मराठ्यांचा सिंह निसटला\nतो कायमचा ! वेषांतर करून शत्रूला झुकांडी\nदेत देत शिवराय आपल्या मुलखाकडे निघाले.\nत्यांनी संभाजीला मथुरेत एका सुरक्षित ठिकाणी\nठेवले आणि ते पुढे निघाले. शिवराय राजगडास\nसुखरूप आलेले पाहून जिजामातेला धन्य वाटले.\n\nते\n\n\n--- Page 3 ---\nशिवाजी महाराजांची आग्ऱ्याहून सुटका\nपुढे दोन महिन्यांनी संभाजीराजे सुखरूप राजगडास आपली सुटका करून घेतली. ही घटना सन\n\nयेऊन पोहोचले. अशा प्रकारे मोठ्या युक्तीने\nबादशाहाच्या हातावर तुरी देऊन शिवरायांनी\n\n१६६६ मध्ये घडली.\n\nउप्रप्रप्प्रपमपर)१0१0901्षँबिच्यिचिकि())0) 9000090) ४99099) 9099999)\n\n१. रिकाम्या जागी कंसातील योग्य पर्याय लिहा.\n\n(अ) शिवराय बादशाहाच्या दरबारास गेले, त्या\nदिवशी औरंगजेब बादशाहाचा\nवाढदिवस होता.\n\n(पन्नासावा, चाळिसावा, साठावा)\n\n(आ) आम्ऱयाहून येताना संभाजीराजांना ..........\nएका सुरक्षित ठिकाणी ठेवले.\n\n(झाशीत, मथुरेत, दिल्लीत)\n\n२. प्रत्येकी एका वाक्यात उत्तरे लिहा.\n\nआभार\n\n(अ) आम्याला जाण्यापूर्वी शिवरायांनी स्वराज्याचा\nकारभार कोणाच्या हाती सोपवला ?\n\n(आ) आम्याच्या कैदेत शिवरायांच्या बरोबर कोण\nकोण राहिले ?\n\n(इ) आजार बरा व्हावा म्हणून शिवरायांनी काय\nकेले ?\n३. दोन-तीन वाक्यांत उत्तरे लिहा.\n(अ) शिवराय औरंगजेबाच्या दरबारातून रागारागाने\nबाहेर का पडले ?\n(आ) शिवरायांनी आपली सुटका करून घेण्यासाठी\nकोणती युक्ती केली ?\nउपक्रम\nशिवराय आम्याच्या कैदेतून सुटून आल्याचे\nप्रसंगचित्र तयार करा.\n\n७)",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:08:38.817215"
}