{
  "lesson_id": "36f64f58-ed30-4478-8fae-60abd27924be",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "05",
  "title": "Chapter 05 शिवरायांचे शिक्षण",
  "content": "--- Page 1 ---\nछळ िवणयांचेरिक्षण ५, शिवरायांचे शिक्षण ४\n\nशिवरायांच्या शिक्षणास प्रारंभ : स्वतः\nशहाजीराजे हे संस्कृतचे गाढे पंडित होते.\nत्यांनी आपल्या बंगळूरच्या दरबारात अनेक\nभाषांच्या पंडितांना आणि कलावंतांना आश्रय\nदिला होता. शिवरायांसाठी त्यांनी हुशार\nशिक्षकांची नेमणूक केली होती. तेथे वयाला\nसात वर्षे झाल्यानंतर त्यांच्या शिक्षणाला प्रारंभ\nझाला. थोड्याच काळात शिवराय लिहिण्या-\nवाचण्याच्या कलेत पारंगत झाले. रामायण,\nमहाभारत, भागवत यांतील गोष्टी ते स्वत: वाचू\nलागले. शहाजीराजांनी शिवरायांना युद्‌धकला\nशिकवण्यासाठी काही शिक्षकांची नेमणूक केली\nहोती. त्यांनी शिवरायांस घोड्यावर बसणे, कुस्ती\n\nखेळणे, दांडपट्टा फिरवणे, तलवार चालवणे\nइत्यादी विद्या शिकवण्यास प्रारंभ केला. अशा\nप्रकारे वयाच्या बाराव्या वर्षापर्यंत शिवरायांना\nविविध विद्या व कला यांचा परिचय झाला.\n\nलवकरच आदिलशाहाने शहाजीराजांना\nकर्नाटकातील नायकांची राज्ये जिंकण्याच्या\nमोहिमेवर पाठवले. या मोहिमेवर जाण्यापूर्वी\nशहाजीराजांनी जिजाऊ व शिवराय यांची\nपुणे जहागिरीकडे रवानगी केली. त्या वेळी\nत्यांच्याबरोबर शहाजीराजांनी हत्ती, घोडे,\nपायदळ, खजिना, ध्वज, तसेच विश्‍वासू प्रधान,\nशूर सेनानी आणि विख्यात शिक्षक यांना धाडले.\n\nशहाजीराजांच्या देखरेखीखाली शिवरायांचे शिक्षण\n\n\n--- Page 2 ---\nपुण्याचा कायापालट : जिजाऊ आणि\nशिवराय पुण्याला आले. शिवरायांना बालपणचे\nदिवस आठवले. बालपणी शिवनेरीच्या मातीत\nते खेळले होते. सह्याद्रीची उंचउंच शिखरे\nत्यांना पुन्हा दिसली. त्यांना खूपखूप आनंद\nझाला. त्या वेळचे पुणे आजच्याइतके मोठे\nनव्हते. शहाजीराजांच्या शत्रूंनी हे टुमदार गाव\nउजाड करून टाकले होते. गावातील मालमत्तेची\nनासधूस झाली होती. घरे मोडली होती, देवळे\nपडली होती. शत्रूच्या भीतीने लोक गाव सोडून\nपळून गेले होते. शेते ओसाड झाली होती. जंगले\nवाढली होती. रानात लांडगे माजले होते. अशी\nपुण्याची दैन्यावस्था झाली होती.\n\nजिजाबाई शिवरायांसह पुण्यात राहू लागल्या,\nहे आसपासच्या गावांतील लोकांना समजले,\nतेव्हा लोकांना मोठा धीर आला. जिजाबाईंनी\nत्यांना जवळ बोलावून दिलासा दिला. लोक\nपुण्याला येऊन राहू लागले. शेतावर जाऊ लागले.\nजिजाबाईंनी पडकी देवळे दुरुस्त करून घेतली.\nदेवळांत सकाळ-संध्याकाळ पूजा होऊ लागली.\nगाव लोकांनी गजबजू लागले. त्यामुळे पुण्याचे\nरूप पालटले.\n\nदादाजी कोंडदेवांची कामगिरी : जिजाऊ\nव शिवराय कर्नाटकात असताना इकडे पुणे\nजहागिरीची व्यवस्था दादाजी कोंडदेव पाहत\nहोते. ते कोंढाण्याचे सुभेदारही होते. ते मोठे\nइमानी सेवक होते. कारभारात चोख होते, तसेच\nते न्यायी होते. त्यांची शिस्त कडक होती. ते\nनिष्ठावंत होते. या काळात शहाजीराजांच्या\nआदेशाने पुण्यात एक मोठा वाडा बांधण्यात\nआला. त्याचे नाव लाल महाल. शेतकऱ्यांनी\nशेतांत लागवड करावी, म्हणून दादाजींनी त्यांना\n\nकाही वर्षे शेतसाऱ्याची सूट दिली. त्यामुळे शेते\nलागवडीस आली. माजलेले लांडगे शेतकऱ्यांना\nत्रास देत, म्हणून लांडगे मारण्यासाठी त्यांनी\nबक्षिसे लावली. त्यामुळे बरेच लांडगे मारले\nगेले. चोरांचा सुळसुळाट झाला होता. दादाजींनी\nशेतकऱ्यांची पथके उभारली व त्यांचा पहारा\nबसवला. चोरांचा बंदोबस्त केला. जमिनीची\nप्रतवारी ठरवून तिच्यावर सारा आकारला.\nत्यामुळे लोकांना आनंद झाला. दादाजी कोंडदेव\nआणि निजामशाहीचा वजीर मलिक अंबर यांचे\nकार्य शेती सुधारणा आणि सारावसुली या क्षेत्रांत\nमोलाचे व पायाभूत मानले जाते.\n\nशिवरायांचे शिक्षण शिवराय\nपुणे जहागिरीत आले, तरी जिजाबाईंच्या\nदेखरेखीखाली त्यांचे शिक्षण चालूच राहिले.\nबंगळूरहून येताना शहाजीराजांनी सोबत दिलेल्या\nनामवंत शिक्षकांनी शिवरायांना अनेक शास्त्रे,\nविद्या व भाषा शिकवल्या.\n\nउत्तम राज्यकारभार कसा करावा, शत्रूशी\nयुदूध कसे करावे, किल्ले कसे बांधावे, घोडे\nव हत्ती यांची परीक्षा कशी करावी, शत्रूच्या\nदुर्गम प्रदेशातून निसटून कसे जावे इत्यादी अनेक\nविद्या शिवरायांना अवगत झाल्या. शिवरायांची\nशिक्षणातील ही प्रगती पाहून जिजाऊंना मोठा\nआनंद झाला.\n\nवीरमाता जिजाबाईंची शिवरायांस\nशिकवण : जिजाबाई ही काही सामान्य स्त्री\nनव्हती. ती लखुजीराव जाधवांसारख्या बलाढ्य\nसरदाराची कन्या आणि शहाजीराजांसारख्या\nपराक्रमी पुरुषाची पत्नी होती. राजकारणाचे\nव युद्धनीतीचे बाळकडू जिजाबाईंना\n\n\n--- Page 3 ---\nलहानपणापासूनच मिळाले होते. जाधव व\nभोसले या दोन्ही प्रसिद्ध घराण्यांची लढाऊ\nपरंपरा त्यांच्या ठिकाणी एकत्र आली होती.\nजिजाबाई मोठ्या स्वाभिमानी व स्वातंत्र्यप्रिय\nहोत्या. मराठा सरदाराने कितीही पराक्रम केला,\nतरी सुलतानांच्या दरबारात त्याचे चीज होत\nनाही, याचा त्यांना वाईट अनुभव आला होता.\nनिजामशाहाने भर दरबारात त्यांच्या पित्याची\nहत्या केली होती. त्याचे दु:ख त्यांनी पचवले\nहोते. जिजाबाईंनी आता निश्‍चय केला होता, की\nत्यांचा शिवबा अशी परक्यांची चाकरी करणार\nनाही. तो स्वत:च आपल्या लोकांचे राज्य\nम्हणजे स्वराज्य स्थापन करील. या विचाराने त्या\nशिवरायांना घडवत होत्या.\n\nमावळात राहणाऱ्या लोकांना मावळे\nम्हणत. मावळे इमानी, कष्टाळू व चपळ होते.\nकाटकपणात त्यांचा हात कोणी धरत नसे, पण\nते सुलतानी राजवटीने गांजले होते. सुलतानांच्या\nलष्कराकडून गावेच्या गावे लुटली जात. रयत\nपरागंदा होई. तिला कोणी वाली नसे. अशा\nदुःखी-कष्टी लोकांसाठी आपण काहीतरी\nकरावे, असे शिवरायांना वाटे.\n\nघरी आल्यावर शिवराय जिजाबाईपाशी\nहितगुज करत. जिजाबाई म्हणत, ' शिवबा,\nभोसल्यांचा पूर्वज श्रीरामचंद्र. श्रीरामचंद्राने दुष्ट\nरावणाला मारले आणि प्रजेला सुखी केले.\nजाधवांचा पूर्वज श्रीकृष्ण. त्याने दुष्ट कंसाला\nठार केले आणि प्रजेला सुखी केले. श्रीराम आणि\nश्रीकृष्ण यांच्या वंशात तुझा जन्म झाला आहे. अरे,\nतूसुद्‌धा दुष्टांचा संहार करू शकशील. तूसुद्धा\nगरीब लोकांना खूप सुखी करू शकशील.\n\nवीरमाता जिजाबाई\n\nआईच्या या उपदेशाने शिवरायांना हुरूप\nयेई. राम, कृष्ण, भीम, अर्जुन या वीरांच्या\nगोष्टी त्यांना आठवत. हे वीरपुरुष शिवरायांना\nसतत ध्यानी, मनी, स्वप्नी दिसत. हे वीर\nअन्यायाविरुद्‌ध जसे लढले, तसे आपण लढावे.\nत्यांनी दुष्टांचा नाश केला, तसा आपण करावा.\nत्यांनी प्रजेला सुखी केले, तसे आपण करावे.\nआपण न्यायी व्हावे, धाडसी व्हावे, पराक्रमी\nव्हावे, असे शिवरायांना सतत वाटू लागले.\n\nशिवरायांचा नवा अंमल : पुणे जहागिरीत\n\nआता जिजाबाईंच्या मार्गदर्शनाखाली शिवरायांचा\nनवा अंमल सुरू झाला. या कामासाठी\n\n\n--- Page 4 ---\nशहाजीराजांनी पूर्वतयारी करून दिली होती.\nत्यांनी शिवरायांना बंगळूरहून पुण्याला पाठवताना\nसामराज नीळकंठ पेशवे, बाळकृष्ण हनमंते\nमुजुमदार, माणकोजी दहातोंडे सरनोबत, रघुनाथ\nबल्लाळ सबनीस, सोनोपंत डबीर अशी मातब्बर\nमंडळी त्यांच्याबरोबर दिली होती. जणू हे सर्व\nस्वतंत्र राजाचे अधिकारीच. शिवरायांनी आपल्या\nजहागिरीचा कारभार उत्तम रीतीने पाहावा,\nम्हणूनच शहाजीराजांनी हे अधिकारी पुण्यास\nपाठवले होते. त्यांच्या मदतीने शिवराय जहागिरीचा\nकारभार पाहू लागले. लोकांच्या सुखदुःखाच्या\nगोष्टींकडे लक्ष देऊ लागले. रयतेवर अन्याय\nकरणाऱ्यांना शिक्षा होऊ लागल्या. एक प्रकारे\n\nशहाजीराजांच्या जहागिरीचा कायापालटच होत\nहोता. पुढे होऊ घातलेल्या स्वराज्याचा नमुनाच\nमावळ्यांना पाहायला मिळत होता. जणू तो\nस्वराज्याचा अरुणोदयच होता !\n\nशिवरायांचा विवाह : त्या काळात अगदी\nलहानपणीच लग्न करण्याची पद्धत होती, तेव्हा\nजिजामाता म्हणाल्या, आता शिवबाचे दोहोंचे\nचार हात करायला पाहिजेत.'' मग शिवबाकरिता\nमुली पाहणे सुरू झाले. एक मुलगी त्यांना पसंत\nपडली. तिचे नाव सईबाई. फलटणच्या नाईक\nनिंबाळकर घराण्यातील ती मुलगी. हा विवाह\nमोठ्या थाटामाटाने साजरा झाला.\n\nऊग्र्प्रप्प्प्र्रभपपप्0१%१0१0991्षबीध्यिविि())0) 9090) 090) 9000099099)\n\n१. रिकाम्या जागी कंसातील योग्य पर्याय लिहा.\n(अ) शहाजीराजे ......... गाढे पंडित होते.\n(संस्कृतचे, कन्नडचे, तमीळचे)\n\n(आ) मावळात राहणाऱ्या लोकांना\nम्हणतात.\n\n(शेतकरी, सैनिक, मावळे)\n२. प्रत्येकी एका वाक्यात उत्तरे लिहा.\n\nआभार रर\n\n(अ) शिवरायांना शिकवण्यासाठी शिक्षकांची\nनेमणूक कोणी व कोठे केली ?\n\n(आ) शिवरायांना शिक्षकांनी कोणत्या विट्या\nशिकवण्यास प्रारंभ केला ?\n\n(इ) दादाजी कोंडदेवांनी शेतकऱ्यांना शेतसाऱ्याची\nसूट का दिली ?\n\n३. दोन-तीन वाक्यांत उत्तरे लिहा.\n(अ) पुण्याचे रूप कसे पालटले ?\nकोणत्या अवगत\n\n(आ) शिवरायांना विट्या\n\nझाल्या?\n(इ) जिजाबाईंनी कोणता निश्‍चय केला होता ?\nउपक्रम\n(अ) जिजाबाई व शिवराय यांच्यामधील संवादाचे\nनाट्यीकरण करा.\n\n(आ) वीरमाता जिजाबाईंचे चरित्र वाचा.\n[४",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:07:04.802319"
}