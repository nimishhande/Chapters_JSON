{
  "lesson_id": "a0675d2f-b1dd-46b7-b0c5-a1eb16206245",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "09",
  "title": "Chapter 09 प्रतापगडावरील पराक्रम",
  "content": "--- Page 1 ---\n. प्रतापगडावरील पराक्रम\n\nआदिलशाही हादरली विजापूरच्या\nदरबारातील गोष्ट. शिवरायांच्या वाढत्या\nहालचाली ऐकून आदिलशाही दरबार काळजीत\nपडला. दरबारात झाडून सारे सरदार गोळा\nझाले. एकेक गाजलेले समशेरबहादूदर दरबारात\nहजर होते. आदिलशाही कारभार बघणारी बडी\nसाहेबीण जातीने दरबारात हजर होती. दरबारापुढे\nमहत्त्वाचा प्रश्‍न होता- शिवाजीचा बीमोड\nकसा करायचा ?'\n\nबडी साहेबीण हिने दरबारातील सरदारांना\nखडा सवाल केला, ' सांगा, कोण तयार आहे\nशिवाजीचा बंदोबस्त करायला ?**\n\nदरबारात शांतता पसरली. जो तो आपल्या\nजागी चूप! शिवरायांशी मुकाबला करण्याचे\nधाडस कोण दाखवणार? जो तो एकमेकांकडे\nबघू लागला. एवढ्यात धिप्पाड देहाचा एक\nसरदार लवून मुजरा करत पुढे आला. त्याचे नाव\nहोते अफजलखान.\n\nखानाने विडा उचलला : तबकातील विडा\nउचलत अफजलखान म्हणाला, शिवाजी ?\nकुठला शिवाजी ? त्याला मी जिवंत कैद करून\nयेथे पकडून घेऊन येतो आणि तसा न सापडला\nतर त्याला ठार मारून विजापुरी आणतोच\nआणतो.\n\nअफजलखान म्हणजे विजापूर दरबारचा\nभारी सरदार. तुफान ताकदीचा ! पोलादी पहार\nहातांनी वाकवणारा. भल्याबुऱ्या कोणत्याही\nमार्गाने आपले काम करण्यात त्याचा हातखंडा !\nअशा अफजलखानाने शिवरायांना जिवंत पकडून\n\nकिंवा मारून आणण्याचा विडा भर दरबारात\nउचलला. सारा दरबार खूश झाला. दरबारात हजर\nअसलेल्या प्रत्येकाला वाटले, 'आता शिवाजी\nभोसला कसला जिवंत राहतो ! थोड्याच दिवसांत\nविजापूर दरबारात साखळदंडात बांधलेल्या\nअवस्थेत शिवाजी हजर होणार, नाहीतर त्याचे\nमुंडके तरी दरबारात सादर होणार.\n\nअफजलखान मोठ्या ऐटीने, थाटामाटाने\nविजापुरातून बाहेर पडला. त्याने आपल्याबरोबर\nप्रचंड फौज व लढाईचे सामान घेतले. यापूर्वी\nअफजलखान बारा वर्षे वाईचा सुभेदार होता.\nत्यामुळे त्याला त्या मुलखाची चांगली माहिती\nहोती. मोठ्या घमेंडीने तो महाराष्ट्राची वाट चालू\nलागला.\n\nस्वराज्यावरील संकट : शिवराय त्या वेळी\nराजगडावर होते. त्यांना अफजलखान चालून येत\nआहे ही बातमी कळली. स्वराज्यावर मोठे संकट\nआले, हे त्यांनी ओळखले, पण ते डगमगले\nनाहीत. त्यांनी विचार केला - खान कपटी,\nत्याची फौज मोठी. आपले राज्य लहान, आपले\nसैन्य लहान. उघड्या मैदानावर काही खानापुढे\nआपला निभाव लागणार नाही ! त्याच्याशी\nयुकतीनेच सामना दिला पाहिजे, असे शिवरायांनी\nठरवले. ते जिजामातेशी सल्लामसलत करून,\nतसेच त्यांचा आशीर्वाद घेऊन राजगडावरून\nनिघाले आणि त्यांनी प्रतापगडाकडे कूच केले.\n\nअफजलखानाचे डावपेच शिवराय\n\nप्रतापगडावर गेले, ही बातमी खानाला कळताच\nतो चिडला. त्याला माहीत होते, प्रतापगडावर\n\n8२)\n\n\n--- Page 2 ---\nचालून जाणे सोपे नाही, कारण तो किल्ला होता\nडोंगरात. भोवताली घनदाट जंगल होते. वाटेत\nउंचउंच डोंगर होते. फौजेला जायला चांगली वाट\nनव्हती. तोफा चढवायला मार्ग नव्हता. शिवाय\nतेथे जंगली जनावरांचा तर भयंकर सुळसुळाट !\n\nशिवरायांनी प्रतापगडावरून उतरून खाली\nयावे, म्हणून खानाने डावपेच खेळण्यास सुरुवात\nकेली. तुळजापूर, पंढरपूर या देवस्थानांना उपद्रव\nदिला. रयतेचा खूप छळ केला. हे ऐकून तरी\nशिवराय प्रतापगड सोडतील व बाहेर येतील,\nअसा खानाचा डाव होता. शिवरायांनी खानाचा\nडाव ओळखला. त्यांनी प्रतापगड सोडलाच\nनाही, तेव्हा खानाने दुसरा डाव टाकला.\nप्रेमळपणाचे सोंग घेऊन त्याने शिवरायांना निरोप\nपाठवला, तुम्ही माझ्या मुलासारखे. मला\nभेटायला या. आमचे किल्ले परत द्या. तुम्हांला\nमी आदिलशाहाकडून सरदारकी देववितो.\n\nशेरास सव्वाशेर खान आपल्याशी\n\nकिल्ले प्रतापगड\n\nकपटी डाव खेळतो आहे, हे शिवरायांनी झटकन\nओळखले. ते सावधगिरीने वागत होते. त्यांनी\nखानालाच प्रतापगडाखाली खेचून आणण्याचा\nनिर्धार केला. त्यांनी खानाला निरोप पाठवला,\nखानसाहेब, मी तुमचे किल्ले घेतले. मी अपराधी\nआहे. मला क्षमा करा. आपणच प्रतापगडाखाली\nभेटायला यावे. मला तिकडे येण्याची भीती\nवाटते.\n\nशिवरायांचा निरोप ऐकून अफजलखान\nहसला. 'वा ! बहोत खुशी!' आपली दाढी\nकुरवाळत तो म्हणाला. त्याला वाटले, या\nअफजलखानापुढे शिवाजीची काय बिशाद !\nहा डरपोक माझ्याशी कसली लढाई खेळतो !\nआपणच जावे आणि भेटीत त्याला चिरडून\nटाकावे. बस्स ! खान शिवरायांना प्रतापगडाखाली\nभेटायला तयार झाला.\n\nभेट ठरली : प्रतापगडाखालच्या माचीवर\nभेटण्याची जागा ठरली. दिवस ठरला, वेळ\n\n३)\n\n\n--- Page 3 ---\nठरली. भेटीच्या वेळी दोघांनी आपल्याबरोबर\nएक-एक सेवक आणावा आणि आपले दहा\nअंगरक्षक ठरलेल्या ठिकाणी दूर ठेवावे, असे\nठरले. महाराजांनी खानासाठी चांगली वाट तयार\nकरवून घेतली. भेटीसाठी छानसा शामियाना\nउभारला.\n\nशिवराय फार सावधगिरीने वागत होते.\nत्यांनी आपल्या सैन्याच्या निरनिराळ्या तुकड्या\nकेल्या. जंगलात कोणी कोठे लपून राहायचे,\nकाय करायचे, याबदू्‌दल त्यांना सूचना दिल्या.\nकडेकोट बंदोबस्त केला. खान कपटी आहे,\nशिवरायांनी त्याची भेट घेऊ नये, असे त्यांना\nकाही सल्लागारांनी सांगितले, पण शिवरायांनी\nखानाला भेटायचे नक्की ठरवले.\n\nभेटीची तयारी : भेटीचा दिवस उजाडला.\nसकाळी शिवरायांनी भवानीदेवीचे दर्शन घेतले.\nथोड्या वेळाने त्यांनी पोशाख करण्यास सुरुवात\nकेली. पायांत सुरवार चढवली. अंगात चिलखत\nघातले. त्यावर जरीचे कुडते व अंगरखा घातला.\nडोक्यास जिरेटोप घातला. त्यावर मंदील बांधला.\nडाव्या हाताच्या बोटांत वाघनखे चढवली. त्याच\nहाताच्या अस्तनीत बिचवा लपवला. सोबत\nपट्टा घेतला. शिवराय खानाच्या भेटीसाठी असे\nतयार झाले.\n\nपट्टा\n\nबाहेर सरदार उभे होते. शिवराय त्यांना\nम्हणाले, “गड्यांनो, आपापली कामे नीट\nकरा. भवानीआई यश देणार आहे, पण समजा\nआमचे काही बरेवाईट झाले, तर तुम्ही धीर\nसोडू नका. संभाजीराजांना गादीवर बसवा.\nमासाहेबांच्या आज्ञेत वागा. स्वराज्य वाढवा.\nरयत सुखी करा. आम्ही निघालो !'' शिवराय\nनिघाले. बरोबर वकील पंताजी गोपीनाथ आणि\nजिवाजी महाला, संभाजी कावजी, येसाजी कंक,\nकृष्णाजी गायकवाड, सिद्दी इब्राहिम इत्यादी\nदहा अंगरक्षक होते.\n\nखान शिवरायांच्या आधीच शामियान्यात\nयेऊन बसला होता. मनोराज्य करत होता. त्याच्या\nशेजारी बडा सय्यद नावाचा त्याचा हत्यारबंद\nशिपाई उभा होता. तो पट्टा चालवण्यात मोठा\nपटाईत होता. शिवराय शामियान्याच्या दाराजवळ\nआले. बडा सय्यदकडे पाहताच ते तेथेच उभे\nराहिले. खानाने महाराजांच्या वकिलाला\nविचारले, शिवाजीराजे आत का येत नाहीत?\n\nवकील म्हणाला, (ते बडा सय्यदला\nभितात. त्याला तेवढा दूर करा !' बडा सय्यद दूर\nझाला. शिवराय आत गेले. खान उठून म्हणाला,\nया, राजे, भेटा आम्हांला.”\n\n\n--- Page 4 ---\nमहाराज\nसावध होऊन पुढे झाले. खानाने शिवरायांना\nआलिंगन दिले. धिप्पाड खानापुढे शिवराय ठेंगणे\nहोते. शिवरायांचे मस्तक खानाच्या छातीवर\nआले. त्यासरशी खानाने शिवरायांना ठार\nकरण्यासाठी त्यांची मान आपल्या डाव्या बगलेत\nदाबली आणि दुसऱ्या हाताने शिवरायांच्या कुशीत\nकट्यारीचा वार केला. शिवरायांच्या अंगावरील\nअंगरखा टर्रकन फाटला. अंगरख्याखाली चिलखत\nअसल्यामुळे शिवराय बचावले. त्यांनी खानाचा\nडाव ओळखला. अत्यंत चपळाईने त्यांनी\nखानाच्या पोटावर वाघनखांचा मारा केला. डाव्या\nहाताच्या अस्तनीत लपवलेला बिचवा उजव्या\nहाताने काढून त्यांनी तो खसकन खानाच्या पोटात\nखुपसला. खानाची आतडी बाहेर पडली. खान\nकोसळला. एवढ्यात त्याचा वकील कृष्णाजी\nभास्कर पुढे आला. त्याने शिवरायांवर तलवारीचा\n\n२५\n\nवार केला, पण शिवरायांनी पट्ट्याच्या एका\nघावात त्याला ठार केले. ही खणाखणी ऐकून\nबडा सय्यद शामियान्यात घुसला. तो शिवरायांवर\nवार करणार, एवढ्यात जिवाजी महाला धावून\nआला. बडा सय्यदचा वार आपल्या अंगावर\nघेऊन जिवाजी महालाने एका घावात त्यास\nजागच्या जागी ठार केले. 'होता जिवा म्हणून\nवाचला शिवा, अशी म्हणच पुढे रूढ झाली. या\nवेळी झालेल्या संघर्षात संभाजी कावजीने मोठा\nपराक्रम केला.\n\nविजयी शिवराय गडावर गेले. इशाऱ्याची तोफ\nझाली. शिवरायांचे सैन्य इशाऱ्याची वाटच\nबघत होते. तोफ होताच झाडीत लपून राहिलेले\nशिवरायांचे सैन्य खानाच्या फौजेवर तुटून\nपडले. खानाच्या फौजा बेसावध होत्या. त्यांना\nपळायलाही वाट सापडेना. मराठ्यांनी जोराचा\n\n\n--- Page 5 ---\nपाठलाग केला आणि खानाच्या फौजेचा धुव्वा विजापूरचा सर्वांत बलाढ्य सरदार शिवरायांनी\nउडवला. अफजलखानाचा मुलगा फाजलखान हां हां म्हणता धुळीस मिळवला. शिवरायांचे नाव\nकसाबसा निसटला व विजापूरला पोहोचला. सगळीकडे दुमदुमले. त्यांच्या पराक्रमाचे पोवाडे\nत्याने सांगितलेली बातमी ऐकून विजापुरात सह्याद्रीच्या कडेकपारीतून घुमू लागले.\nहाहाकार उडाला.\n\n११११११११११ १११9१ लँ ध्यिविड्ेे()90) 0) 9000000099)\n\n१. दिलेल्या अक्षरांवरून योग्य शब्द तयार करा. (आ) अफजलखानाच्या भेटीला जाताना शिवराय\n(अ)तागप्रडप आपल्या सरदारांना काय म्हणाले ?\n(आ)व रा यशि................५५५२ ४. कारणे लिहा.\n\n(इ) खाअजनलफ (अ) शिवराय प्रतापगडावर गेले, ही बातमी\n\nखानाला कळताच तो चिडला.\n२. प्रत्येकी एका वाक्यात उत्तरे लिहा.\n\nआ) विजापुरात हाहाकार उडाला.\n(अ) अफजलखानाने कोणता विडा उचलला ? (आ) र\n\nसोंग उपक्रम\n(आ) प्रेमळपणाचे सोंग घेऊन अफजलखानाने\n\nशिवरायांना कोणता निरोप पाठवला ? इतिहासाच्या संदर्भात म्हणींचे संकलन करा.\n, उदा., होता जिवा म्हणून वाचला शिवा'.\n३. दोन-तीन वाक्यांत उत्तरे लिहा. प\n\n(अ) शिवरायांनी अफजलखानाशी युक्‍तीनेच\nसामना देण्याचे का ठरवले ?\n\n[2\n\nही आणिका प नू.\nएनल",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:07:52.036075"
}