{
  "lesson_id": "206882fe-2218-47ac-af22-deb2c8373857",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "15",
  "title": "Chapter 15 एक अपूर्व सोहळा",
  "content": "--- Page 1 ---\nराज्याभिषेक का केला? : रायरेश्वराच्या\nमंदिरात शिवरायांनी स्वराज्याची प्रतिज्ञा केली.\nस्वराज्यस्थापनेच्या कार्यात त्यांच्यावर कितीतरी\nसंकटे आली, पण त्यांतून शिवराय मोठ्या शौर्याने\nआणि चातुर्याने पार पडले. बाजीप्रभू, मुरारबाजी,\nतानाजी इत्यादींनी स्वराज्यासाठी लढता लढता\nआपले प्राण वेचले. शेवटी स्वराज्य उभे राहिले.\nशत्रूवर वचक बसला.\n\nया स्वराज्याला सर्व राजेरजवाड्यांनी मान्यता\nद्यावी, म्हणून शिवरायांनी राज्याभिषेकाची\nयोजना आखली. शेकडो वर्षांनंतर सर्व धर्मांना\nसमानतेने बागवणारा, प्रजेला न्याय व सुख देणारा\nराजा महाराष्ट्रात निर्माण झाला होता. स्वराज्य\nनिर्माण झाले आहे हे जगाला कळायला हवे,\nम्हणून शिवरायांनी राज्याभिषेक करून घेण्याचे\nठरवले. हे त्यांनी स्वत:च्या सुखासाठी किंवा\nवैभवासाठी केले नाही, तर हे केले स्वराज्य\nभक्कम करण्यासाठी.\n\nस्वराज्याची राजधानी शिवरायांनी\nराजधानीसाठी रायगडाची निवड केली. रायगड हा\nमजबूत किल्ला होता. रायगडावरून स्वराज्यावर\nदेखरेख करणे सोपे होते. शत्रूवर नजर ठेवणे\nसोईचे होते.\n\nचिपळूणला जाऊन शिवरायांनी आपल्या\nसैन्याची पाहणी केली. प्रतापगडाच्या भवानीदेवीचे\nदर्शन घेतले. तिला भक्तिभावाने सोन्याचे छत्र\nअर्पण केले.\n\nसमारंभाची तयारी : नंतर शिवरायांनी\nसोन्याचे सिंहासन तयार करवून घेतले. त्याला\n\nमौल्यवान रत्ने जडवली. त्यावर शुभ्र छत्र\nबसवले. राजेरजवाडे, बिद्‌वान ब्राह्मण व\nहाताखालचे सरदार, कामदार यांना आमंत्रणे\nगेली. राज्याभिषेकाचे पौरोहित्य करण्यासाठी\nकाशीहून गागाभट्ट आले. गागाभट्टांचे घराणे\nमूळ पैठणचे, पण काशीमध्ये स्थायिक झालेले.\nते थोर पंडित होते. काशीक्षेत्रात त्यांना मोठा मान\nहोता. सर्वत्र त्यांची कीर्ती पसरली होती.\n\nशिवरायांनी राज्याभिषेकाची तयारी\nयथासांग केली. सप्तगंगा आणि समुद्र यांचे\nजल आणण्यासाठी माणसे गेली. रायगडावर\nसुमारे पन्नास हजार माणसे जमली. त्यांच्यासाठी\nजिकडेतिकडे तंबू, डेरे, राहुट्या यांची गर्दी\nझाली.\n\nराज्याभिषेकाचा सोहळा : राज्याभिषेकाचा\nदिवस उजाडला. महामंगल दिवस होता तो. वाद्ये\nवाजू लागली. गवई गाऊ लागले. सगळीकडे\nआनंदीआनंद झाला. शिवराय सोन्याच्या चौरंगावर\nबसले. त्यांच्यावर छत्रचामरे धरण्यात आली.\nतूप, दही, मध यांचे कलश पुरोहितांच्या हातांत\nहोते. गागाभट्ट यांच्या हातांत सोन्याची घागर\nहोती. तिच्यात गंगा, सिंधू, यमुना, गोदावरी,\nकृष्णा, नर्मदा व कावेरी या सात नद्यांचे आणि\nसमुद्राचे पाणी भरलेले होते. गागाभट्टांनी ती\nसोन्याची घागर शिवरायांच्या डोक्यावर धरली\nव ते मंत्र म्हणू लागले. घागरीच्या शंभर\nछिद्रांतून शिवरायांवर जलाभिषेक झाला. मग\nशिवराय उठले आणि जिजामातेच्या पाया पडले.\nमासाहेबांनी शिवरायांना पोटाशी धरले. त्यांच्या\n\n\n--- Page 2 ---\n५८\n\n\n--- Page 3 ---\nडोळ्यांतून आनंदाश्रू वाहू लागले. त्यांनी केलेल्या\nतीस वर्षांच्या कष्टांचे चीज झाले. शिवबाच्या\nजन्माआधीपासून त्या माउलीने मनी धरलेले\nस्वप्न आज साकार झाले होते. आईचा आनंद\nअश्रूंवाटे बाहेर पडला. शिवरायही गहिवरले.\nधन्य मासाहेब! धन्य शिवराय !\n\nमासाहेबांच्या भेटीनंतर महाराज सिंहासनावर\nबसले. त्यांच्याजवळ महाराणी सोयराबाई व\nयुवराज संभाजीराजे बसले. अष्टप्रधान त्यांच्या\nदोन्ही बाजूंना उभे राहिले. गागाभट्टांनी\nसोन्यामोत्यांच्या झालरीचे छत्र महाराजांच्या\nडोक्यावर धरले व ते मोठ्याने म्हणाले,\n“क्षत्रियकुलावतंस सिंहासनाधीश्वर श्रीशिवछत्रपती\nयांचा विजय असो. '' सर्वांनी जयजयकार केला.\n\nगडागडांवर तोफा झाल्या. सर्व महाराष्ट्रभर\nशिवरायांचा जयजयकार झाला. अशा प्रकारे सन\n१६७४ मध्ये शिवरायांचा राज्याभिषेक झाला.\nत्या सालापासून महाराजांनी राज्याभिषेक' हा\nशक सुरू केला. शिवाजी महाराज शककर्ते\nराजे' झाले. त्यांनी आपली स्वतंत्र नाणी पाडली.\nनिरनिराळ्या देशांचे वकील या समारंभास हजर\nहोते. इंग्रजांनी ऑक्लझिंडेन नावाचा आपला\nवकील नजराणा घेऊन पाठवला होता. हा सोहळा\nपाहण्यासाठी दूरदूरचे प्रजाजनही जमा झाले\nहोते. शिवरायांच्या राज्याभिषेकाची हकीकत\nसर्व जगाला समजली. शिवरायांची कीर्ती सर्वत्र\nपसरली.\n\nप्प्रप्रप्र्रप्प्र्प्भ0प१0११0१्ँलिध्यिबिडि())0) 9910099090 099) 0099099)\n\n१, रिकाम्या जागी कंसातील योग्य पर्याय लिहा.\n\n(अ) शिवरायांनी राजधानीसाठी\nकेली.\n(सिंहगडाची, रायगडाची, पन्हाळगडाची)\n\n(आ) शिवरायांचा राज्याभिषेक सन\nमध्ये झाला.\n(१६७४, १६७५, १६४७)\n\n२. प्रत्येकी एका वाक्यात उत्तरे लिहा.\n\n(अ) सोन्याच्या घागरीत कोणकोणत्या नद्यांचे\nपाणी भरलेले होते ?\n\n(आ) शिवरायांनी राज्याभिषेकापासून कोणता शक\nसुरू केला ?\n\nआभार\n\nटि\n\n३. दोन-तीन वाक्यांत उत्तरे लिहा.\n(अ) शिवरायांनी राज्याभिषेक करून घेण्याचे का\nठरवले ?\n(आ) शिवरायांनी राजधानीसाठी रायगडाची निवड\nका केली?\n\n(इ) मासाहेबांच्या डोळ्यांतून आनंदाश्रू का वाहू\nलागले ?\n\nउपक्रम\n\nराज्याभिषेकप्रसंगी शिवरायांनी पाडलेल्या\nनाण्यांविषयी शिक्षकांकडून अधिक माहिती\nमिळवा.\n\n(अ)\n\nविविध प्रकारच्या टपाल तिकिटांचा संग्रह\nकरा. त्याचे मित्रांच्या मदतीने वर्गात प्रदर्शन\nभरवा.\n\n(आ)\n\n[2\n\n६",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:09:00.190562"
}