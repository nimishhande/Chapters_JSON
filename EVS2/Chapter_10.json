{
  "lesson_id": "531fb9d0-25c2-4790-bb20-a5a0440a0cfd",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "10",
  "title": "Chapter 10 शर्थीन खिंड लढवली",
  "content": "--- Page 1 ---\n०. शर्थीने खिंड लढवली\n\nपन्हाळा जिंकला आणि आदिलशाहा\nचिडला : अफजलखानाच्या वधामुळे विजापुरात\nहाहाकार उडाला. त्याच्या मागोमाग शिवरायांनी\nविजापूरकरांच्या ताब्यातील पन्हाळगड जिंकला.\nत्यामुळे आदिलशाहा भयंकर चिडला. त्याला\nअन्नपाणी गोड लागेना. शिवरायांचा नाश\nकरण्यासाठी त्याने सिद्दी जौहर या सरदाराला\nपाठवले. फार मोठी फौज घेऊन सिद्दी जौहर\nनिघाला. फाजलखानही बापाच्या वधाचा सूड\nघेण्यासाठी त्याच्याबरोबर निघाला.\n\nपन्हाळगडचा वेढा : सिद्दी जौहर शूर\nपण क्रूर होता. त्याची शिस्त कडक होती. त्याने\nपन्हाळगडाला चौफेर वेढा घातला. शिवरायांना\nगडात कोंडले. पावसाळ्याचे दिविस जवळ\nआले होते. पावसाळा सुरू झाला, की सिद्दी\nजौहर वेढा उठवील असे शिवरायांना वाटले,\nपण पाऊस सुरू होताच त्याने वेढा अधिकच\nकडक केला. गडावरची शिदोरी संपत आली.\nआता काय करावे ? शक्तीचे काम नाही, तेव्हा\nयुक्तीने सुटका करून घेण्याचे शिवरायांनी ठरवले.\n“लवकरच किल्ला तुमच्या स्वाधीन करतो, 'असा\nनिरोप त्यांनी सिद्दीला पाठवला. तो खूश झाला.\nत्याने ते कबूल केले.\n\nवेढ्याच्या कामाने सिद्‌दीचे सैनिक कंटाळले\nहोते. शिवाजी शरण येत आहे, हे ऐकून त्यांना\nआनंद झाला. खाणे-पिणे, गाणे-बजावणे व\nहुक्‍्कापाणी यांत ते दंग होऊन गेले.\n\nशिवराय वेढ्यातून बाहेर : शिवरायांनी\nवेढ्यातून निसटून जाण्यासाठी एक युक्ती\n\nयोजली. त्यांनी दोन पालख्या सज्ज केल्या.\nएकीतून शिवराय अवघड वाटेने बाहेर जाणार\nआणि दुसरीतून शिवरायांचा वेश धारण केलेली\nव्यक्‍ती राजदिंडी दरवाजातून बाहेर पडणार.\nदुसरी पालखी शत्रू सैन्याला सहज दिसणार\nअसल्याने ती पकडली जाणार आणि\nशिवाजीराजाच पकडल्याचे समजून शत्रू जल्लोष\nकरणार, एवढ्यात शिवराय अवघड वाटेने\nनिसटून जाणार, अशी ती योजना होती.\nत्यासाठी एक बहादूर तरूण तयार झाला. तो\nदिसायला शिवरायांसारखाच होता. त्याचे नाव\nहोते शिवा काशिद. शिवरायांच्या सेवेतील\nकेशभूषा करणारा तो सेवक होता. तो मोठा\nधाडसी आणि चतुर होता.\n\nठरल्याप्रमाणे शिवाची पालखी राजदिंडीच्या\nबाहेर पडली. रात्रीची वेळ होती. धो धो पाऊस\nपडत होता, तरीही शत्रूचे काही सैनिक पहारा\nदेत होते. त्यांनी ही पालखी पकडली.\nशिवाजीराजाच पकडला ! असे समजून त्यांनी\nती पालखी सिद्दी जौहरच्या छावणीत नेली.\nतेथे जल्लोष सुरू झाला. दरम्यान शिवराय\nदुसऱ्या अवघड वाटेने गडाबाहेर पडले. सोबत\nबाजीप्रभू देशपांडे आणि त्यांचे निवडक सैनिक\nहोते. सोबत बांदल देशमुख यांची फौजही\nहोती. इकडे थोड्या वेळाने शिवा काशिदचा\nडाव उघडकीस आला. तेव्हा सिद्दीने संतापून\nत्याला तत्काळ ठार केले. शिवरायांसाठी,\nस्वराज्यासाठी शिवा काशिदने आत्मबलिदान\nकेले. तो अमर झाला.\n\n\n--- Page 2 ---\nशिवराय हातावर तुरी देऊन निसटल्याचे\nलक्षात येताच सिद्दी चवताळून गेला. त्याने\nतातडीने सिद्दी मसऊद या आपल्या सरदाराला\nमोठ्या फौजेनिशी शिवरायांचा पाठलाग\nकरण्यास पाठवले. पाठलाग चालू झाला. दिवस\nउजाडल्यावर त्यांनी शिवरायांना पांढरपाणी\nओढ्यावर गाठले. शिवराय पेचात पडले. त्यांनी\nकशीबशी घोडखिंड ओलांडली.\n\nबाजीप्रभूचा बाणेदारपणा : चवताळलेल्या\nसिद्‌दीचे सैनिक जोराने खिंडीकडे दौडत येत\nहोते. शिवरायांना वाटले, आता विशाळगड\nगाठणे कठीण. ते बाजीप्रभूला म्हणाले, बाजी,\nवेळ आणीबाणीची आहे. पुढील वाट चढणीची.\nमागे शत्रू पाठीवर. आता विशाळगड हाती लागत\nनाही. चला, शत्रूला उलटून तोंड देऊया !*\nशिवरायांच्या मनातील घालमेल बाजीप्रभूने\nओळखली. खिंडीच्या रोखाने शत्रू चवताळून येत\nहोता. शिवरायांचे जीवित धोक्यात होते. सारे\nस्वराज्य धोक्यात होते. बाजीप्रभूने शिवरायांना\nकळकळीने सांगितले, ** महाराज, तुम्ही थोडे\nसैनिक घेऊन विशाळगडाकडे चला. उरलेल्या\nसैनिकांसह मी खिंडीत उभा राहतो. महाराज,\nमी मरेन पण शत्रूला खिंड चढू देणार नाही.\nएक बाजी गेला तर तुम्हांला दुसरा मिळेल, पण\nस्वराज्याला शिवाजी महाराजांची गरज आहे.\nगनिमांची संख्या अफाट आहे. आपण थोडे\nआहोत. येथे आपला निभाव लागणार नाही.\nतुम्ही येथे थांबू नका. आम्ही खिंड रोखून धरतो.\nगनिमाला आम्ही येथेच थोपवून धरू. तुम्ही गडावर\nपोहोचेपर्यंत आम्ही येथे शत्रूला अडवून धरू.\nतुम्ही निर्धास्तपणे जा. ' बाजीप्रभूची स्वामिभक्ती\nबघून शिवराय गहिवरले. बाजीसारखा मोहरा\n\nइरेला घालणे त्यांच्या जिवावर आले होते, पण\nत्यांना स्वराज्याचे ध्येय गाठायचे होते. त्यांनी\nमन आवरले. शिवराय बाजीला प्रेमाने भेटले व\nम्हणाले, आम्ही गडावर जातो. तेथे पोहोचताच\nतोफांचे आवाज होतील; मग ताबडतोब खिंड\nसोडून तुम्ही निघून या.\n\nबाजीने शत्रूला रोखले : बाजीप्रभूला\nखिंडीत मागे ठेवून शिवराय विशाळगडाकडे\nनिघाले. बाजीने शिवरायांच्या पाठमोऱ्या मूर्तीला\nलवून मुजरा केला. मग त्याने आपल्या हातात\nसमशेर घेतली आणि तो खिंडीच्या तोंडाशी उभा\nराहिला. त्याने मावळ्यांच्या तुकड्या पाडल्या.\nत्यांना जागा नेमून दिल्या. मावळ्यांनी दगड-गोटे\nजमा केले आणि ते आपापल्या जागी तयारीने\nउभे राहिले. खिंडीच्या तोंडावर मावळ्यांची\nपोलादी फळी तयार झाली. इतक्यात शत्रूच्या\nयुद्धगर्जना ऐकू आल्या. शत्रू खिंडीखाली आला\nहोता. बाजी मावळ्यांना म्हणाला, ' बहादूर\nमर्दांनो, हुशार ! जीव गेला तरी जागा सोडू नका.\nगनिमांना खिंड चढू देऊ नका. बाजीप्रभू आणि\nत्याचे मावळे खिंडीच्या तोंडाशी पाय रोवून उभे\nठाकले. खिंडीतली वाट बिकट व नागमोडी\nहोती. एका वेळी तीन-चार माणसे कशीबशी वर\nचढू शकत.\n\nतिकडे शिवराय विशाळगडाकडे वाऱ्यासारखे\nधावत होते. विशाळगडाचा पायथा अजून दूर\nहोता. गडावर पोहोचण्यासाठी शिवरायांना दीड-\nदोन तास हवे होते. तेवढा वेळ बाजीने खिंड\nअडवून ठेवल्यास शिवरायांचे काम फत्ते होणार\nहोते.\n\nखिंडीतील झुंज : इकडे खिंडीत शर्थीची\nझुंज सुरू झाली. शत्रू खिंड चढू लागला.\n\n4\n\n\n--- Page 3 ---\nघोडखिंडीत शिवराय व बाजीप्रभू देशपांडे\n\n२३९\n\n\n--- Page 4 ---\nशत्रूची पहिली तुकडी खिंडीवर येऊन धडकली.\nमावळ्यांनी शत्रूवर दगडांचा वर्षाव सुरू केला.\nदगडधोंड्यांचा मारा करण्यात मावळे पटाईत.\nत्यांनी सराईतपणाने हाणामारी सुरू केली.\nशिवरायांच्या मावळ्यांनी कित्येक गनिमांना\nटिपले. कित्येकांची डोकी फुटली. पहिली\nतुकडी नामोहरम झाली. मागे हटली. पुन्हा\nदुसरी तुकडी नेटाने खिंड चढू लागली. बाजीप्रभू\nओरडला, हाणा, मारा. मावळ्यांना स्फुरण\nचढले. 'हर हर महादेव' अशी गर्जना करत ते\nशत्रूवर तुटून पडले. पुन्हा दगडांचा वर्षाव सुरू\nझाला. शत्रू धडाधड कोसळू लागला. बाजी\nबेहोश होऊन ओरडला, ' शाब्बास माझ्या\nपठ्ठ्यांनो ! फेका आणखी दगड. ठेचा गनिमांना.\nहोऊ ट्या जोराचा मारा ! शाब्बास तुमची.''\nदुसऱ्या तुकडीचा निकाल लागला.\n\nतिकडे शिवराय विशाळगडाकडे घोडदौड\nकरत होते. गडाचा पायथा जवळ येत होता.\nप्रत्येक क्षण महत्त्वाचा होता. विशाळगडाच्या\nपायथ्याशीही शत्रूचा वेढा होता. शिवरायांनी\nआपल्या निवडक साथीदारांसह शत्रूच्या मोर्चावर\nहल्ला चढवला. शंत्रूबरोबर झुंज देत शिवराय पुढे\nसरकले. ते आपल्या मावळ्यांसह शत्रूची कोंडी\nफोडून विशाळगडाच्या माथ्याकडे धाव घेत होते.\n\nबाजीचा पराक्रम : इकडे घोडखिंडीत\nशर्थीची झुंज अजून चालू होती. सिद्दी मसऊद\nचिडला होता. त्याची तिसरी तुकडी खिंड चढू\nलागली. मराठ्यांनी शौर्याची शर्थ केली. शत्रूने\n\nबाजीप्रभूवर हल्ला चढवला. बाजीला घेरले.\nबाजी त्वेषाने लढू लागला. त्याने पराक्रमाची\nशर्थ केली. बाजीच्या अंगावर अनेक वार झाले.\nजागोजागी जखमा झाल्या. अंगातून रक्ताच्या\nधारा वाहू लागल्या. तरीही त्याने खिंडीचे तोंड\nसोडले नाही. त्याचा सारा देह रक्ताने न्हाऊन\nनिघाला, पण तो मागे हटला नाही. त्याने मधेच\nओरडून मावळ्यांना सूचना दिली. मावळ्यांनी\nशत्रूवर निकराचा मारा केला. शत्रू हटला.\nबाजीप्रभू घायाळ झाला होता, तरीही मावळ्यांना\nझुंज चालू ठेवण्यास तो बजावत होता. त्याचे\nसारे लक्ष तोफांच्या आवाजाकडे होते.\n\nती पावनखिंड एवढ्यात तोफेचा\nआवाज कडाडला. तोफांचे आवाज धारातीर्थी\nकोसळलेल्या बाजीच्या कानी पडले. महाराज\nगडावर पोहोचले. मी माझी चाकरी बजावली.\nआता मी सुखाने मरतो, '' असे म्हणून त्या\nस्वामिभक्त बाजीप्रभूने प्राण सोडला. ही वार्ता\nविशाळगडावर महाराजांना समजली, तेव्हा त्यांना\nमोठे दुःख झाले आणि ते म्हणाले, बाजीप्रभू\nदेशपांडे स्वराज्यासाठी धारातीर्थी पडले.\nबांदलांच्या लोकांनी युद्धाची शर्थ केली! '\n\nबाजीप्रभूसारखे देशभक्त होते, म्हणून\nस्वराज्याचे पाऊल पुढे पडले. त्या स्वामिनिष्ठांच्या\nरक्ताने घोडखिंड पावन झाली. 'पावनखिंड या\nनावानेच इतिहासात ती अमर झाली. धन्य ते वीर\nआणि धन्य धन्य तो बाजीप्रभू !\n\n%१9१9११११११११ १११9१9१9११ 9१्ँलप्यिविललेे())))) 9) 999\n\n१. रिकाम्या जागी योग्य शब्द लिहा.\n\n(अ) सिद्दी जौहरने\nवेढा घातला.\n\n(आ) बाजीप्रभूची ......... बघून शिवराय गहिवरले.\n\nगडाला चौफेर\n\nआआआ\n\n(इ) घोडखिंड ........ या नावानेच इतिहासात\n\n\n--- Page 5 ---\n२. प्रत्येकी एका वाक्यात उत्तरे लिहा. ४. कारणे लिहा.\n\n(अ) शिवरायांनी पन्हाळगडाच्या वेढ्यातून सुटका (अ) आदिलशाहा भयंकर चिडला.\nकरून घेण्यासाठी सिद्दीला कोणता निरोप\nपाठवला ?\n\n(आ) शिवरायांच्या सेवेमधील शिवा काशिद अमर\nझाला.\n\n(आ) सिद्‌दी जौहर का चवताळला ? (इ) पावनखिंड इतिहासात अमर झाली.\n\n(इ) विशाळगडाकडे जाताना शिवराय बाजीप्रभूला ५. कोण ते लिहा.\n\nकाय म्हणाले ?\n| (अ) शर पण क्र्‌र होता. आरमार २२२२२२२२35\n३. दोन-तीन वाक्यांत उत्तरे लिहा.\n\n(आ) घोडखिंडीत शर्थींची झुंज देणारे. '''********\n(अ) पन्हाळगडाच्या वेढ्यातून बाहेर पडण्यासाठी जाणो\nशिवरायांनी कोणती युक्ती योजली ? (इ) वेढ्यातून निसटून जाणारे. १ * १111११\n(आ) बाजीप्रभूने शत्रूला घोडखिंडीत रोखण्यासाठी उपक्रल\nकोणती योजना आखली ? शिवरायांच्या सेवेमधील स्वामिनिष्ठ सेवकांची\nशिक्षकांच्या मदतीने अधिक माहिती मिळवा.\n\n[2",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:08:07.167391"
}