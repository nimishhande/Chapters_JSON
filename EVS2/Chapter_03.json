{
  "lesson_id": "bf784e54-688f-41f1-be2f-d302a6658e7d",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "03",
  "title": "Chapter 03 मराठा सरदार भोसल्यांचे कर्तबगार घराणे",
  "content": "--- Page 1 ---\nसरदार - भोसल्यांचे कर्तबगार\n\nधामधुमीचा काळ : संतांनी लोकांच्या\nमनांत भक्तिभाव निर्माण केला, तर शूर मराठा\nसरदारांनी महाराष्ट्रात शौर्याची परंपरा निर्माण\nकेली.\n\nतो काळच मोठा धामधुमीचा होता. विजापूरचा\nआदिलशाहा आणि अहमदनगरचा निजामशाहा या\nसुलतानांमध्ये महाराष्ट्रात नेहमी लढाया होत.\nलढाईसाठी त्यांना फौज लागे. या कामी ते मराठा\nसरदारांचा उपयोग करून घेत.\n\nशूर मराठा सरदार : मराठे काटक व\nशूर होते. तसेच ते धाडसी होते, स्वामिनिष्ठ\nहोते. लढाईवर मोठमोठे पराक्रम गाजवण्यात\nत्यांना मोठा अभिमान वाटे. हातात भाला,\nकमरेला तलवार असे हे धाडसी मराठा जवान\nघोड्यावर मांड घालून सरदारांच्या फौजेत दाखल\nहोत. मराठे सरदार फौजबंद असत. कोणताही\nफौजबंद मराठा सरदार सुलतानाकडे गेला, की\nसुलतान त्याला आपल्या चाकरीस ठेवी. त्याला\nसरदारकी देई. कधीकधी जहागीरही देई. जहागीर\nमिळालेले सरदार स्वत:ला आपल्या जहागिरीचे\nराजे समजत.\n\nविजापूर व अहमदनगर येथील सुलतानांच्या\nपदरी अनेक मोठमोठे मराठे सरदार होते. त्यांत\nसिंदखेडचे जाधव, फलटणचे निंबाळकर,\nमुधोळचे घोरपडे, जावळीचे मोरे, वेरूळचे भोसले\nहे प्रमुख होते. सिंदखेडचे जाधव हे देवगिरीच्या\nयादवांचे वंशज. शिवरायांच्या मातोश्री जिजाबाई\nया सिंदखेडच्या लखुजी जाधवांच्या कन्या होत.\n\nशौर्याची परंपरा : हे सारे सरदार शूर वीर\nहोते, पण त्यांच्यापैकी अनेकांचे आपापसात\nहाडवैर असे. स्वकीयांसाठी एक होऊन काहीतरी\nकरावे अशी दृष्टी त्यांना नव्हती. त्यामुळे त्यांचे\nशौर्य त्या वेळी परक्यांच्या उपयोगी पडत असे;\nपण असे असले तरी, महाराष्ट्रातील हजारो\nतरुणांना त्यांनी पराक्रमाची गोडी लावली. त्यांनी\nअनेक पराक्रमी वीर निर्माण केले. मराठे सरदारांनी\nमहाराष्ट्रात शौर्य जिवंत ठेवले. महाराष्ट्रातील\nशूर घराण्यांपैकी वेरूळचे भोसले घराणे मोठे\nपराक्रमी निघाले.\n\nघृष्णेशवराचे मंदिर सुमारे चारशे\nवर्षांपूर्वीची गोष्ट. वेरूळच्या लेण्यांजळील\nघृष्णेश्वराचे सुंदर मंदिर मोडकळीस आले होते.\nत्याच्या भिंतींना भेगा पडल्या होत्या. मंदिरातील\nपुजारीही मंदिर सोडून निघून गेला होता. एवढे\nमहान दैवत ! पण कोण अवकळा आली होती\nत्या मंदिरावर. त्या मंदिराकडे पाहून भक्तांना\nहळहळ वाटे. येणारे-जाणारेही हळहळत, उसासे\nसोडत, पण त्याच्या दुरुस्तीचा विचार कोण\nकरतो?\n\nत्या पडक्या मंदिरात एक शिवभक्त\nनित्य नियमाने येत असे. शिवाच्या पिंडीवर\nबेलफूल वाहत असे. हात जोडून आपल्या\nमनातले श्रीशिवाला सांगत असे. एक दिवस त्याने\nगडीमाणसे आणली. मंदिराच्या पडक्या भिंती\nनीट केल्या. मंदिराची सारी व्यवस्था लावली.\nघृष्णेशवराचा जीर्णोद्धार केला. मंदिराच्या\nआतबाहेर दिवे लावले. घूृष्णेश्वराचे गेलेले वैभव\n\n(८)\n\n\n--- Page 2 ---\n\n\n\n--- Page 3 ---\nपरतले. हे कोणी केले? कोण होते हे शिवभक्त ?\nते होते मालोजीराजे भोसले.\n\nवेरूळचे भोसले : वेरूळ गावचे पाटील\nमालोजीराजे भोसले हे थोर शिवभक्त होते.\nविठोजीराजे त्यांचे धाकटे भाऊ. वेरूळच्या\nबाबाजीराजे भोसल्यांची ही मुले. वेरूळ गावची\nपाटिलकी बाबाजीराजे भोसल्यांकडे होती.\n\nमालोजीराजे व बिठोजीराजे मोठे कर्तबगार\nहोते, तसेच ते शूर होते. त्यांच्या पदरी पुष्कळ\nहत्यारबंद मराठे होते. तो काळ फार धामधुमीचा\nहोता. निजामशाहीवर उत्तरेच्या मुघल बादशाहाने\nस्वारी केली होती. त्या वेळी दौलताबाद ही\nनिजामशाहाची राजधानी होती. तेथे मलिक अंबर\nनावाचा त्याचा वजीर होता. तो मोठा कर्तबगार\nव॒ हशार होता. त्याने दौलताबादजवळील\nवेरूळच्या भोसले बंधूंची कर्तबगारी पाहिली.\nत्याने निजामशाहाजवळ त्यांच्या कर्तबगारीची\nवाखाणणी केली. निजामशाहाने मालोजीराजांना\nपुणे व सुपे परगण्यांची जहागीर दिली.\n\nभोसल्यांच्या घरी वैभव आले. उमाबाई\nही मालोजीराजांची पत्नी. ती फलटणच्या\nनिंबाळकर घराण्यातील होती. या उभयतांना\nदोन मुलगे होते. एकाचे नाव शहाजी आणि\nदुसऱ्याचे नाव शरीफजी. शहाजी पाच वर्षांचा\nअसताना मालोजीराजे इंदापूरच्या लढाईत मारले\nगेले. बिठोजीराजांनी आपल्या पुतण्यांचा आणि\nजहागिरीचा सांभाळ केला. पुढे त्यांनी शहाजीसाठी\nलखुजीराव जाधवांच्या मुलीला मागणी घातली.\nजाधवांची लेक जिजाबाई मोठी सुलक्षणी होती.\nजिजाबाईसाठी विठोजीराजांनी घातलेली मागणी\nलखुजीरावांनी स्वीकारली. लखुजीराव म्हणजे\nनिजामशाहीतील एक शूर व पराक्रमी सरदार होते.\nते मोठा फौजफाटा बाळगून होते. निजामशाहाच्या\n\nदरबारातही त्यांची मोठी प्रतिष्ठा होती. त्यांनी\nशहाजीराजे आणि जिजाबाई यांचा विवाह मोठ्या\nथाटात साजरा केला. जिजाबाई भोसले कुळाची\nलक्ष्मी झाली.\n\nशहाजीराजे निजामशाहाने\nमालोजीराजांची जहागीर शहाजीराजांना\nदिली. शहाजीराजे पराक्रमी होते.\n\nनिजामशाही दरबारात त्यांना मोठा मान होता.\nमुघल बादशाहाने ती निजामशाही जिंकायचा\nबेत केला. विजापूरचा आदिलशाहाही त्याला\nमिळाला, तेव्हा निजामशाही वाचवण्यासाठी\nमलिक अंबर व शहाजीराजे निकराने लढले.\nदोन्ही फौजांचा त्यांनी पराभव केला.\nअहमदनगरजवळ भातवडी येथे ही प्रसिदूध\nलढाई झाली. या लढाईत शरीफजी मारले गेले,\nपण शहाजीराजांनी मोठा पराक्रम गाजवला.\nत्यामुळे शूर सेनानी म्हणून त्यांचा सर्वत्र लौकिक\nझाला. दरबारात त्यांची प्रतिष्ठा वाढली. इतकी\nकी खुद्द मलिक अंबरला त्यांच्याबद्दल असूया\nवाटू लागली. त्यातून उभयतांत वितुष्ट निर्माण\nहोऊन शहाजीराजांनी निजामशाही सोडली आणि\nते विजापूरच्या आदिलिशाहीला जाऊन मिळाले.\nआदिलशाहाने त्यांना 'सरलष्कर' हा किताब\nदेऊन त्यांचा सन्मान केला. पुढे निजामशाहीत\nबर्‍याच घडामोडी झाल्या. वजीर मलिक अंबर\nमृत्यू पावला. त्याचा पुत्र फत्तेखान हा मोठा\nकारस्थानी होता. तो आता निजामशाहीचा वजीर\nझाला. त्याच्या काळात निजामशाहीला उतरती\nकळा लागली. मुघलांच्या स्वारीचा धोका\nनिर्माण झाला. त्यातून निजामशाही सावरण्यासाठी\nनिजामशाहाच्या आईने शहाजीराजांकडे परत\nयेण्यासाठी साकडे घातले, तेव्हा शहाजीराजे\nआदिलशाही सोडून निजामशाहीत परत आले.\n\nत\n\n\n--- Page 4 ---\nउ्रप््प्््रभपप्ररभपरभ09१0१9१्षँविध्यिबिके()) 0000090000) 9090909)\n\n१. रिकाम्या जागी कंसातील योग्य पर्याय लिहा. ४. प्रत्येकी एका वाक्यात उत्तरे लिहा.\n(अ) महाराष्ट्रातील शूर धघराण्यांपैकी वेरूळचे (अ) घूृष्णेश्‍्वराच्या मंदिराचा जीर्णोद्धार कोणी\nन घराणे मोठे पराक्रमी निघाले. केला ?\n(मोरे, घोरपडे, भोसले) (आ) निजामशाहाने मालोजीराजांना कोणत्या\n(आ) बाबाजीराजे भोसल्यांना मालोजी व ........ परगण्यांची जहागीर दिली ?\nही दोन मुले होती. (इ) निजामशाही वाचवण्यासाठी कोण निकराने\n(विठोजी, शहाजी, शरीफजी) लढले ?\n(इ) निजामशाहाचा ............ हा कर्तबगार (ई) आदिलशाहाने शहाजीराजांना कोणता\nवजीर होता. किताब दिला ?\n(मलिक अंबर, फत्तेखान, शरीफजी) (उ) शहाजीराजे आदिलशाही सोडून निजामशाहीत\nआले?\n२. नातेसंबंध लिहा. त\nउपक्रम\n\n(अ) मालोजीराजे - विठोजीराजे '''''*'''*******\n(आ) शहाजीराजे - लखुजीराव जाधव ''*********\n(इ) शहाजीराजे - शरीफजी ''''''':*---------*-\n(ई) बाबाजीराजे - बिठोजीराजे '*''''*'*****\n\nमहाराष्ट्राच्या नकाशात अहमदनगर, फलटण,\nवेरूळ, पुणे, सुपे ही ठिकाणे दाखवा.\n\nटीप : येथील “मराठा' हा शब्द विशिष्ट जातीमधील\n\n३. अ' गट व 'ब' गट यांच्या जोड्या लावा. व्यकती' या अर्थाचा नसून “मराठी भाषा\nअ' गट “ब' गट॒ बोलणारे' वा भमहाराष्ट्रीय' या अर्थाचा आहे.\n(अ) सिंदखेडचे (१) निंबाळकर ७१4९4\n(आ) फलटणचे (२) घोरपडे\n(इ) जावळीचे (३) भोसले\n(ई) मुधोळचे (४) मोरे\n(५) जाधव",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:06:38.267126"
}