{
  "lesson_id": "f4dc44f8-0059-419e-8bd7-190168d76da8",
  "board": "State Board Maharashtra",
  "subject": "EVS2",
  "grade": 4,
  "book": "EVS",
  "chapter_no": "14",
  "title": "Chapter 14 गड आला पण सिंह गेला",
  "content": "--- Page 1 ---\n[क\n| -------\n\nशिवरायांनी जयसिंगास\nदिलेले तेवीस किल्ले अजून मुघलांकडे होते.\nकोंढाणा हा त्यांतलाच एक किल्ला. एक दिवस\nजिजामाता शिवरायांना म्हणाल्या, ' शिवबा,\nकोंढाण्यासारखा बळकट किल्ला मुघलांच्या हाती\nअसणे बरे नाही. तो परत घे.'' पुण्याजवळील\nकोंढाणा स्वराज्यात असावा म्हणून शिवरायही\nतळमळत होते. कोंढाण्यावरील मुघलांचा ताबा\nही बाब जिजामाता आणि शिवराय यांच्या मनात\nसलत होती. शिवरायांनी कोंढाणा घ्यायचा\nबेत केला, पण कोंढाणा जिंकणे अतिशय\nअवघड होते. शिवराय विचार करू लागले, या\n\n१४. गड आला, पण सिंह गेला\n\n_______ 9555922\n\nकामगिरीसाठी निवडावे कुणाला ? कोंढाणा सर\n\nकरण्याची कामगिरी फार कठीण होती.\nतानाजी आरंभापासून\nशिवरायांचा साथीदार होता. कोकणात\n\nमहाडजवळ उमरठे गाव आहे, तिथला तो\nराहणारा. शिवरायांच्या कामात तानाजीला\nकुचराई, दिरंगाई माहीतच नव्हती. शिवाय\nमहाराज जी कामगिरी सांगतील ती हाती घ्यायला\nतानाजी केव्हाही तयार ! मोठा हिंमतवान गडी !\nतो अंगाने धिप्पाड होता. ताकदीने भारी होता.\nबुद्धीने चलाख होता. शिवरायांवर त्याची अलोट\nभक्ती होती.\n\n]\n\n[रि\n\nळे ॥ 3\n\n। तै\n\nर\n\n1\n\nतानाजीची प्रतिज्ञा\n\n\n--- Page 2 ---\nआधी लग्न कोंढाण्याचे : तानाजी आपल्या\nमुलाच्या लग्नाच्या गडबडीत होता. त्याचा\nएकुलता एक मुलगा\nरायबा. तानाजीच्या घरी\nरायबाच्या लग्नाची तयारी\nजोरात चालली होती.\nलग्न चार दिवसांवर\nयेऊन ठेपले होते.\n\nहा\n\nतानाजीची कोंढाण्यावर चढाई\n\nतानाजीला वाटले, 'महाराज आणि मासाहेब\nयांना लग्नाला बोलवावे. ' तो शेलारमामाला बरोबर\nघेऊन रायबाच्या लग्नाचे आमंत्रण देण्यासाठी\nशिवरायांकडे आला. शेलारमामाने शिवरायांना\nलग्नाचे आमंत्रण दिले. शिवराय म्हणाले,\nशेलारमामा, तुम्ही रायबाचे लग्न उरकून घ्या.\nआम्ही स्वतः काही लग्नाला येऊ शकणार नाही,\nकारण आम्ही जातीने कोंढाण्याच्या कामगिरीवर\nजाणार आहोत.\n\nशिवरायांचे हे शब्द ऐकताच\nतानाजी म्हणाला, महाराज, तानाजी\nजिवंत असताना असल्या जिवावरच्या\nकामगिरीवर आपण जाणार? मग आम्ही\n\nकशाला? ते काही नाही. आधी लग्न कोंढाण्याचे,\nमग रायबाचे. कोंढाण्याच्या कामगिरीवर मीच\nजाणार. मला आशीर्वाद ट्या.”\n\nतानाजीचा बेत : तानाजी काँढाण्याच्या\nस्वारीवर निघाला. कोंढाणा किल्ल्यावर जयसिंगाने\nनेमलेला उदेभान हा रजपूत\nकिल्लेदार होता.\nतो मोठा कडक\nहोता. गडाला\n' दोन दरवाजे होते.\n\n\n--- Page 3 ---\nदोन्ही ठिकाणी उदेभानाने पक्का बंदोबस्त ठेवला\nहोता, तेव्हा गडावर जायचे कसे ? तानाजीने\nगडाभोवती टेहळणी केली. पश्‍चिमेला उंचच\nउंच कडा होता. त्या बाजूला पहारा नव्हता.\nतानाजीने कडा चढून जायचा बेत केला. तानाजी\nआपल्या धाकट्या भावाला म्हणाला, ' सूर्याजी,\nतू पाचशे गडी घेऊन कल्याण दरवाजा गाठ. मी\nतीनशे मावळे घेऊन कडा चढून गडावर येतो.\nगड चढताच आम्ही कल्याण दरवाजा उघडतो.\nमग या तुम्ही आत, घुसा एकदम, धुव्वा उडवू\nशत्रूचा. चला. ' सूर्याजी आणि तानाजी दौघे दोन\nवाटांनी निघाले.\n\nकड्यावरून गडावर : रात्रीची वेळ होती,\nतानाजी व त्याचे मावळे कड्याच्या पायथ्याला\nकाळोखात उभे होते. रातकिडे किरकिरत होते.\nतानाजीचे पाच-सहा तरुण मावळे कडा चढायला\nपुढे झाले. कडा केवढा उंच ! पण ते कपारीस\nधरून, कोठे फटीत बोटे घालून मोठ्या हिमतीने\nकडा चढून वर गेले. वर जाताच त्यांनी दोराचे\nटोक एका झाडाला घट्ट बांधले. मग काय ?\nतानाजी आणि त्याचे मावळे दोरावरून भराभर\nवानरासारखे कडा चढून गडावर गेले.\n\nतानाजीचा पराक्रम : इकडे सूर्याजीने\nआपल्या मावळ्यांसह कल्याण दरवाजा गाठला\nव तो उघडण्याची ते वाट पाहत राहिले. लढाईला\nसुरुवात झाली. उदेभानला खबर लागली. नगारा\nवाजला. उदेभानाचे सैन्य मावळ्यांवर चाल\nकरून आले. हातघाईची लढाई सुरू झाली.\nतलवारीला तलवारी भिडल्या. सपासप वार होऊ\nलागले. ढाली खणाणू लागल्या. मशालींचा\nनाच सुरू झाला. मावळ्यांनी कल्याण दरवाजा\n\nउघडला. तानाजी सिंहासारखा लढत होता.\nउदेभानाने त्याच्यावर झेप घेतली. दोघांची झुंज\nसुरू झाली. दोघेही शूर वीर ! कोणीही हटेना.\nइतक्यात तानाजीची ढाल तुटली. त्याने हाताला\nशेला गुंडाळला. शेल्यावर वार झेलत तो लढू\nलागला. शेवटी दोघेही एकमेकांच्या वारांनी\nजबर जखमी झाले आणि धारातीर्थी कोसळले.\n\nगड आला पण सिंह गेला ! : तानाजी\nपडला, हे पाहून मावळ्यांचा धीर खचला. ते पळू\nलागले. इतक्यात सूर्याजी व त्याच्या बरोबरचे\nमावळे कल्याण दरवाजातून आत येऊन पोहोचले.\nआपला भाऊ पडलेला पाहून सूर्याजीला दु:ख\nझाले, पण ती वेळ दु:ख करण्याची नव्हती,\nलढण्याची होती. सूर्याजीने कड्यावरचा दोर कापून\nटाकला. पळणाऱ्या मावळ्यांना तो आडवा गेला\nआणि म्हणाला, * अरे, तुमचा बाप इथे मरून\nपडला आहे. तुम्ही असे भागूबाईसारखे काय\nपळता ? मागे फिरा. मी कड्यावरचा दोर कापून\nटाकला आहे. कड्यावरून उड्या टाकून मरा,\nनाहीतर शत्रूवर तुटून पडा.\n\nमावळे मागे फिरले. घनघोर लढाई झाली.\nमावळ्यांनी गड सर केला, पण गड सर करताना\nतानाजीसारखा शूर मोहरा धारातीर्थी पडला.\nजिजामातेस व शिवरायांना ही बातमी कळली.\nत्यांना खूप दु:ख झाले. गड ताब्यात आला, पण\nसिंहासारखा शूर तानाजी गेला. शिवराय खूप\nहळहळले आणि म्हणाले, गड आला, पण\nसिंह गेला!\n\nकोंढाण्याचे सिंहगड हे नाव सार्थ झाले. ही\nघटना सन १६७0 मध्ये घडली. पुढे उमरठे गावी\nजाऊन शिवरायांनी रायबाचे लग्न केले.\n\n(६५)\n\n\n--- Page 4 ---\n%१%१9११११११११११ १99१9१9१9१ ्ँलिप्यिविेके())))) 9) 90999\n\n१. अचूक पर्यायाचे वर्तुळ रंगवा. २. प्रत्येकी एका वाक्यात उत्तरे लिहा.\n(अ) तानाजी हा कोकणातील या गावचा राहाणार (अ) कोंढाणा किल्ला कोणाच्या ताब्यात होता ?\nहोता. (आ) कोंढाणा किल्ल्यासंबंधी जिजामाता\n\n(१) महाड (9 (२) चिपळूण (9 शिवरायांना काय म्हणाल्या ?\nर धी ल्‌ग्न कोंढाण्याचे ण त\n(३) उमरठे (0 (४) स्त्नागिरी () (इ) “आधी लग्न कोंढाण्याचे, मग रायबाचे\n\nगे असे कोण म्हणाले ?\n(आ) जयसिंगाने नेमलेला उदेभान या किल्ल्याचा ३. दोन-तीन वाक्यांत उत्तरे लिहा.\nकिल्लेदार होता.\n\n(अ) शेलारमामाने शिवरायांना रायबाच्या लग्नाचे\n\n(१) पुरंदर (0 (२) कोंढाणा (9 आमंत्रण दिले, त्या वेळी शिवराय काय\n\n(३) रायगड (0 (४) प्रतापगड (9 म्हणाले ?\n(इ) तानाजीच्या भावाचे नाव हे होते. (आ) सिंहगडावर सूर्याजी मावळ्यांना काय\n(१) रायबा (0 (२) सूर्याजी (9 म्हणाला ?\nफिरंगोजी उपक्रम\n(३) मुरारबाजी ९9 (४) फिरंगोजी ९) तुमच्या परिसरातील ऐतिहासिक वास्तूंची यादी\nकरा.\n\n[2\n\n(",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:08:50.557118"
}