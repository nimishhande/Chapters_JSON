{
  "lesson_id": "fd33eb5d-522d-499a-9729-be096e575323",
  "board": "State Board Maharashtra",
  "subject": "Playdolearn",
  "grade": 4,
  "book": "Playdolearn",
  "chapter_no": "12",
  "title": "Chapter 12 शिल्प",
  "content": "--- Page 1 ---\nकागदकाम\n\nकठीण किंवा मऊ पदार्थांना उठावदार आकार देऊन, कोरून किंवा जोडून त्रिमिती आकार\nबनवण्याच्या कलेला 'शिल्पकला' असे म्हणतात. कागदापासूनही शिल्प' तयार करता येते.\n\nकागदकामामधील कागदी मुखवटे कसे करता ते शिकूया.\nएक आयताकृती कागद घेऊन त्याला आकृतीत दाखवल्याप्रमाणे मध्यातून घडी घाला.\n\n(१) घडी घातलेल्या भागावर आकृतीप्रमाणे मुखवट्याचे चित्र काढा. मुखवट्याचा बाह्य आकार व\nडोळ्यांचा आतील भाग कापून घ्या.\n\n(२) रंगीत स्केच पेन, रंगीत कागदांचे तुकडे यांचा वापर करून आपल्या आवडीने सजावट करा.\n(३) मुखवट्याच्या आतील बाजूस दोरा बांधून घ्या.\n\n*$ आवडीप्रमाणे मुखवटा तयार करण्यास सांगावा.\n\nखेळू, करू, शिकू\n\n\n--- Page 2 ---\nमातकाम\n\nमाती चाळणे, भिजवणे, मळणे या क्रिया आपण शिकलो. तुम्हाला आता माती छान मळता येते.\nपण मातकामामध्ये वापरलेल्या मातीचेही खूप प्रकार आहेत, उदाहरणार्थ;.\n\n(१) प्लॅस्टिसिन क्ले (२) शाडू माती (३) साधी माती (४) पोयटा माती (५) शेतातील काळी माती\n\n(१) प्लॉस्टिसिन कले : या कृत्रिम मातीचा वापर\nपुन्हा पुन्हा करता येतो. ही कृत्रिम माती\nविविध रंगांत मिळते.\n\n(२) शाडू माती : ही माती चिकट असते पण\nपाण्यात सहज विरघळते. या मातीचा वापर\nपुन्हा पुन्हा करता येतो. ही माती\nपर्यावरणपूरक आहे. हिचा रंग राखाडी (ग्रे)\nअसतो.\n\n(३) साधी माती : ही माती ओढा, नाला यांच्या\nकिनारी किंवा अंगणात उपलब्ध असते.\nयापासूनही विविध वस्तू तयार करता येतात.\nपण याला चिरा जाऊ शकतात. या मातीत\nशेण, कापूस, भुसा कालवला आणि त्याची\nशिल्पे तयार केली तर त्याला चिरा कमी\nप्रमाणात जातात.\n\n(४) पोयटा माती : ही माती बागकामासाठी\nवापरली जाते. ही लालसर रंगाची आणि\nचिकट असते. (वस्त्रगाळ) कापडातून\nगाळून घेतली असता हाताला मऊ लागते,\nसहज उपलब्ध होते.\n\n(५) शेतातील काळी माती : काळ्या रंगाची\nमाती शेतात असते. ती चिकट असते.\n\n% परिसरात उपलब्ध असणाऱ्या मातीचे विविध प्रकार दाखवावे व ते गोळा करण्यास सांगावे.\n\nखेळू, करू, शिकू\n\n\n--- Page 3 ---\nड&ः कृती:\n* परिसरातील मातकाम करणाऱ्या कारागिराची प्रत्यक्ष भेट घेऊन मुलाखत घ्या.\n* आवडीनुसार मातीची भांडी, वस्तू तयार करा.\n\nमाझ्या मित्राने केलेल्या मातीच्या वस्तू\n\nमी तयार केलेल्या मातीच्या वस्तूंची नावे\n\n*$ आवडीनुसार मातीची भांडी, वस्तू तयार करण्यास मार्गदर्शन करावे.\n\nखेळू, करू, शिकू\n\n\n--- Page 4 ---\nअन्य माध्यमांचा वापर\n\nआपल्या आसपास अशा कितीतरी वस्तू असतात की त्या आधी वापरतो आणि काही दिवसांनी\nयाच वस्तू वापरातून बाजूला होतात. पण अशा वस्तूंचा काही भाग टिकाऊ असतो, आकार सुंदर असतो,\nमग त्या टाकूनही देता येत नाहीत. मग अशा वस्तूंचा वापर करून कलाकृती करूया.\n\nरिकाम्या झाकणांपासून कलाकृती\nसाहित्य :\n\nविविध आकारांची झाकणे, पुठ्ठा, हिरव्या\n\nरंगाच्या कागदाची पट्टी, डिंक इत्यादी.\n\nकृती:\n\n० पुठ्ठ्यावर आवडेल अशी झाकणांची\nरचना/मांडणी करून फूल तयार करावे.\nत्याला हिरव्या रंगाच्या पट्टीने देठ व पान\nकापून चिकटवावे.\n\nयापेक्षा अजून तुम्हाला वेगळं काही सुचतंय का\n\nते पहा.\n\nजाळ द कृती : «* करून पहा.\n\n*$ स्वकल्पनेने कलाकृती तयार करण्यास सांगावी. आवश्यक तेथे मार्गदर्शन करावे.\n\nखेळू, करू, शिकू",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T16:02:09.657041"
}