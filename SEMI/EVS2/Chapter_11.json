{
  "lesson_id": "2ee6ce0c-eda3-454f-86e3-967dcef427af",
  "board": "State Board Maharashtra",
  "subject": "EVS2",
  "grade": 4,
  "book": "EVS2",
  "chapter_no": "11",
  "title": "Chapter 11 शायिस्तेखानाची फजिती",
  "content": "--- Page 1 ---\n. शायिस्ताखानाची फजिती\n\nशायिस्ताखानाची स्वारी : विजापूरच्या\nआदिलशाहाने जंगजंग पछाडले, पण शिवरायांपुढे\nत्याचे काही चालले नाही. त्याच्या प्रत्येक\nसरदाराला शिवरायांनी चांगलाच हात दाखवला.\nशेवटी आदिलशाहा नरम झाला. त्याने शिवरायांशी\nतह केला आणि त्यांचे स्वतंत्र राज्य मान्य केले.\nयामुळे काही काळ दक्षिणेची बाजू सुरक्षित झाली.\n\nमग शिवराय उत्तरेतील मुघलांकडे वळले.\nमुघलांच्या स्वाऱयांनी महाराष्ट्राची धूळधाण\nउडाली होती. त्या वेळी दिल्लीला औरंगजेब\nहा मुघल बादशाहा होता. त्याच्या मुलखावर\nशिवरायांनी स्वाऱ्या केल्या. त्यामुळे बादशाहा\nचिडला. त्याने आपला मामा शायिस्ताखान याला\nशिवरायांवर पाठवले. तो पुण्यावर चालून आला.\nत्याच्याबरोबर पाऊण लाख सैन्य होते. शेकडो\nहत्ती, उंट आणि तोफा होत्या. शिरवळ, शिवापूर,\nसासवड अशी गावे घेत घेत शायिस्ताखान\nआला. त्याने पुरंदर किल्ल्याला वेढा दिला. तो\nपुढेपुढेच येत होता, पण एकदा मात्र डोंगराच्या\nखिंडीत मराठ्यांनी त्याला गाठले. मराठे अतिशय\nचपळ, भीमथडी तटूटावर बसणारे! चटणी-\nभाकरी खावी, अंगावर घोंगडी टाकावी आणि\nवाऱ्याच्या वेगाने डोंगरदऱ्यांतून धावपळ करावी,\nयांत मराठे फार पटाईत. मराठ्यांच्या गनिमी\nकाव्यामुळे शायिस्ताखानाचे सैन्य हैराण झाले.\nकंटाळून त्याने पुरंदरचा वेढा उठवला.\n\nफिरंगोजी नरसाळा : मग शायिस्ताखान\nपुण्याकडे बळला. प्रथम त्याने चाकणचा\nकिल्ला घेतला. चाकणच्या किल्ल्यात फिरंगोजी\n\nनरसाळ्याने मोठ्या मर्दुमकीने शायिस्ताखानाशी\nमुकाबला केला. दोन महिने फिरंगोजीने किल्ला\nलढवला, पण शायिस्ताखानाच्या तोफखान्यापुढे\nत्याचा टिकाव लागला नाही. फिरंगोजी\nनरसाळ्याच्या शैौर्यावर शायिस्ताखान खूश\nझाला. त्याने त्याला बादशाही चाकरीचे आमिष\nदाखवले, पण फिरंगोजी बदलला नाही.\nलाल महालात शायिस्ताखान\n\nशायिस्ताखान पुण्यात आला. त्याने शिवरायांच्या\nलाल महालात मुक्काम ठोकला. त्याच्या फौजेने\nलाल महालाभोवती तळ दिला. एक वर्ष गेले,\nदुसरे गेले, पण खान काही लाल महालातून\nहलेना. उलट तो अधूनमधून आपली फौज\nभोवतालच्या मुलखात पाठवी. रयतेची गुरे ओढून\nआणी, शेतीची नासधूस करी. अशा रीतीने त्याने\nपुण्याच्या भोवतालचा मुलूख उद्‌ध्वस्त केला.\n\nधाडसी बेत : शायिस्ताखानाची खोड\nमोडायचीच, असे शिवरायांनी ठरवले . खान लाल\nमहाल बळकावून बसला होता, हे एका दृष्टीने\nशिवरायांना सोईचेच होते, कारण त्या वाड्यातील\nखोल्या, दालने, खिडक्या, दारे, वाटा, चोरवाटा\nयांची शिवरायांना सारी काही माहिती होती.\nशिवाय शिवरायांचे हुशार हेर खानाच्या गोटात\nशिरलेले होतेच. खुद्‌द॒ शायिस्ताखानाच्या\nमहालात मध्यरात्री शिरावे आणि त्याला उडवावे,\nअसा बेत शिवरायांनी केला. किती धाडसी बेत\nहोता हा ! महालात शिरायला मुंगीलाही वाव\nनव्हता. लाल महालाभोवती पाऊण लाख फौजेचा\nखडा पहारा होता. हत्यारबंद मराठ्यांना गावात\n\n\n--- Page 2 ---\nशिवरायांचा शायिस्ताखानावर हल्ला\n\nयायला शायिस्ताखानाने मनाई केली होती, पण\nशिवरायांचा निर्धार एकदा झाला म्हणजे झाला.\n\nशिवरायांनी दिवस निश्‍चित केला. तारीख\n५ एप्रिल १६६३ ची रात्र. वाजतगाजत लग्नाची\nवरात चालली होती. पुढे चंद्रज्योती जळत\nहोत्या. शेकडो स्त्री-पुरुष नटूनथटून चालले\nहोते. कोणी पालख्यांत, कोणी मेण्यांत, तर\nकोणी पायी. शिवराय आपली माणसे घेऊन त्या\nवरातीत शिरले होते. वरात पुढे निघून गेली. सर्वत्र\nसामसूम झाली. शिवराय आणि त्यांची माणसे\nलाल महालाच्या भिंतीकडे सरकली. या वेळी\nशायिस्ताखान गाढ झोपला होता.\n\nशायिस्ताखानाची खोड मोडली\nवाड्याच्या भितीला भगदाड पाडून शिवराय\nआत शिरले. त्यांचा स्वत:चाच वाडा तो!\nत्यांना त्याचा कोनाकोपरा माहीत होता.\nखानाचे पहारेकरी पंगत होते. शिवरायांच्या\nमाणसांनी त्यांना बांधून टाकले. शिवराय आणखी\nआत शिरले. इतक्यात कोणीतरी तलवार घेऊन\nत्यांच्यावर धावून आला. शिवरायांनी त्याला ठार\nकेले. त्यांना वाटले शायिस्ताखान असावा, पण\n\nतो त्याचा मुलगा होता. गडबड झाली. लोक\nजागे झाले.\n\n\n--- Page 3 ---\nशिवराय थेट खानाच्या झोपण्याच्या महालात\nगेले. त्यांनी समशेर उपसली. शायिस्ताखान\nघाबरला. 'सैतान ! सैतान !' म्हणून ओरडत\nखिडकीवाटे पळू लागला. शिवराय त्याच्या\nमागोमाग धावले. शायिस्ताखान खिडकीवाटे\nबाहेर उडी टाकणार, तोच शिवरायांनी त्याच्यावर\nवार केला. खानाची तीन बोटे कापली गेली.\nप्राणावर आले ते बोटांवर निभावले. खान\nखिडकीतून उडी टाकून पळाला. शिवाजी आला,\nधावा, धावा! पकडा त्याला,' असे मुद्दाम\nफसवण्यासाठी म्हणत शिवराय आणि त्यांची\nमाणसे ओरडत पळत सुटली. खानाची माणसेही\nघाबरून पळत होती. शिवराय आणि त्यांची\n\nमाणसे सिंहगडाकडे निघून गेली. खानाची माणसे\nशिवरायांना रात्रभर शोधतच राहिली.\n\nशायिस्ताखानाने तर हायच खाल्ली. “आज\nबोटे तुटली, उद्या आपले शीर शिवाजी कापून\nनेईल', अशी भीती त्याला वाटू लागली. औरंगजेब\nबादशाहाला हा प्रकार समजताच त्याला भयंकर\nराग आला. तो शायिस्ताखानावर नाराज झाला.\nत्याने फर्मान काढून खानाची रवानगी बंगालमध्ये\nकेली.\n\nमुघल सत्तेला बसलेला हा पहिला तडाखा\nमोठा जबरदस्त होता. शिवराय फत्ते होऊन आले.\nतोफा उडाल्या. साऱ्या महाराष्ट्रात आनंदीआनंद\nझाला.\n\nउऊग्र्प्रप्प्र्प्रप्रपपप्0१%१010991्कँबीध्यिविडकि())0 0900009) 90/0 09999)\n\n१. रिकाम्या जागी कंसातील योग्य पर्याय लिहा.\n(अ) शायिस्ताखानाने ......... किल्ल्याला वेढा\nदिला.\n(पुरंदर, पन्हाळा, शिवनेरी)\n(आ) शायिस्ताखानाने पुण्यात.........\nठोकला.\n(शनिवारवाड्यात, लाल महालात, पर्वतीवर)\n(इ) औरंगजेब बादशाहाने शायिस्ताखानाची\nरवानगी ........ केली.\n(आसाममध्ये, कर्नाटकमध्ये, बंगालमध्ये)\n२. प्रत्येकी एका वाक्यात उत्तरे लिहा.\n(अ) शायिस्ताखान कोणती गावे घेत पुण्याला\nआला ?\n\n(आ) शायिस्ताखानाचे सैन्य हैराण का झाले ?\n(इ) शायिस्ताखानाला कोणती भीती वाटू लागली ?\n\n३. कारणे लिहा.\n(अ) औरंगजेब बादशाहा शिवरायांवर चिडला.\n\n(आ) शायिस्ताखान खिडकीवाटे पळू लागला.\n\n४. घटना कालानुक्रमे लावा.\n\n(अ) शिवराय आणि त्यांची माणसे सिंहगडाकडे\nनिघून गेली.\n\n(आ) शायिस्ताखानाने लाल महालात मुक्काम\nठोकला.\n\n(इ) शायिस्ताखानाने चाकणचा किल्ला घेतला.\n(ई) शिवरायांनी शायिस्ताखानाची खोड मोडली.\nउपक्रम\n\nलाल महालास भेट देण्यासाठी सहलीचे आयोजन\nकरा.\n\n[2",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T15:53:09.491592"
}