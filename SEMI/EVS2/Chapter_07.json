{
  "lesson_id": "25ae318f-f6bc-4a97-b670-4ab214f7f0b5",
  "board": "State Board Maharashtra",
  "subject": "EVS2",
  "grade": 4,
  "book": "EVS2",
  "chapter_no": "07",
  "title": "Chapter 07 स्वराज्याचे तोरण बांधले",
  "content": "--- Page 1 ---\nछराज्याचे तोरण बांधले तारण बाध€ त्ने\n\nरायरेश्वराच्या देवालयात शिवरायांनी\nआपल्या सवंगड्यांसह॒ स्वराज्यस्थापनेची\nप्रतिज्ञा केली, पण केवढे अवघड कार्य होते\nते ! दिल्लीचा मुघल बादशाह, विजापूरचा\nआदिलशाही सुलतान, गोव्याचे पोर्तुगीज आणि\nजंजिऱ्याचा सिद्दी अशा चार सत्ता त्या वेळी\nमहाराष्ट्रावर हुकमत गाजवत होत्या. या सत्तांचा\nदरारा मोठा होता. त्यांच्याविरुद्ध ब्र काढायची\nकुणाची हिंमत नव्हती. अशा बिकट परिस्थितीत\nशिवरायांनी स्वराज्याचा मंत्र उच्चारला होता.\nकुठे शत्रूच्या फौजांचे अफाट बळ आणि कुठे\nशिवरायांच्या सवंगड्यांचे अल्प बळ ! पण\nशिवरायांचा निश्‍चय अढळ होता. त्यातूनच बळ\nनिर्माण झाले.\n\nतोरणगड : शिवरायांकडे पुणे, सुपे, चाकण व\nइंदापूर या परगण्यांची जहागीर होती. जहागिरीतील\n\nकिल्ले विजापूर दरबारातील अधिकाऱ्यांच्या\nताब्यात होते. किल्ल्यांशिवाय कसले आहे\nस्वराज्य ! ज्याचे किल्ले त्याचे राज्य ! किल्ला\nताब्यात असला, की आजूबाजूच्या प्रदेशावर\nसत्ता चालते. डोंगरी किल्ला म्हणजे राज्याचा\nएक मुख्य आधार. तेव्हा एखादा भक्कम किल्ला\nलवकर हस्तगत केला पाहिजे, असे शिवरायांनी\nमनाशी ठरवले. तोरणा किल्ला शिवरायांच्या\nडोळ्यांपुढे होता. पुण्याच्या नैक्रत्येस चौसष्ट\nकिलोमीटरवर कानद खोऱ्यात हा किल्ला आहे.\nडोंगरी किल्ल्यात तोरणा किल्ला मोठा बाका.\nत्या किल्ल्यावर दोन भक्कम माच्या होत्या. एक\nझुंजार माची आणि दुसरी बुधला माची. माची\nम्हणजे किल्ल्याच्या चढणीवर नैसर्गिकरीत्या\nसपाट झालेल्या भागाची तटबंदी. झुंजार माची\nनावाप्रमाणेच झुंजार आहे, लढाऊ आहे.\n\nतोरणा किल्ला (झुंजार माची)\n\n(२५)\n\n\n--- Page 2 ---\nकिल्ल्यावरून खाली उतरण्यासाठी एकच वाट\nआहे. ती आहे झुंजार माचीवरून. ही वाट अतिशय\nअवघड आहे. वाटेवरून चालताना जरासा तोल\nगेला तरी चालणारा खाली दरीत कोसळून पडणार!\nमहाराष्ट्रातील बळकट किल्ल्यांत तोरणा किल्ला\nगणला जातो. किल्ल्यावर तोरणजाई देवीचे देऊळ\nआहे. त्यावरून त्या किल्ल्याला तोरणा हे नाव\nपडले. एवढा प्रचंड किल्ला ! पण आदिलशाहाचे\nया किल्ल्याकडे फारसे लक्ष नव्हते. किल्ल्यावर\nपुरेसे पहारेकरी नव्हते, की दारूगोळा नव्हता.\nशिवरायांनी हे हेरले. शिवरायांना नेमके हेच हवे\nहोते. तोरणा जिंकून स्वराज्याचे तोरण बांधायचे,\nअसे त्यांनी ठरवले.\n\nस्वराज्याची नौबत झडली : निवडक\nमावळ्यांच्या तुकड्या घेऊन शिवराय कानद\nखोऱ्यात उतरले. साऱ्या मावळ्यांसह ते सिंहाच्या\nछातीने व हरणाच्या वेगाने झपझप तोरणा चढून\nगेले. मावळ्यांनी भराभर मोक्याच्या जागा\nताब्यात घेतल्या. तानाजी मालुसरे या वीराने\nदरवाजावर मराठ्यांचे निशाण उभारले. येसाजी\nकंक हा शिवरायांचा विश्‍वासू आणि निष्ठावान\nसहकारी. त्याने चौकीवर पहारे बसवले. किल्ला\nताब्यात आला. सर्वांनी शिवरायांचा जयजयकार\nकेला. हिंदवी स्वराज्याची नौबत झडली.\nनगाऱ्यांचा आणि शिंगांचा आवाज सह्याद्रीच्या\nद्‌ऱयाखोऱ्यांत घुमला. शिवरायांनी या किल्ल्याला\n'प्रचंडगड' असे नाव दिले.\n\nभवानीमातेचा आशीर्वाद तोरणा\nकिल्ल्यावर शिवरायांचा कारभार सुरू झाला.\nत्यांनी किल्ल्याची बारीक पाहणी केली.\nकिल्ल्यावर मराठा किल्लेदार, ब्राम्हण सबनीस,\nप्रभू कारखानीस इत्यादी अधिकाऱ्यांच्या नेमणुका\n\nकेल्या. शिबंदीत मावळे, कोळी, रामोशी, महार\nइत्यादी जातीजमातींतील शूर माणसे नेमली.\nस्वराज्याच्या सैन्यात जातिभेद, वर्णभेद असा\nकोणताही भेदभाव नव्हता. किल्ल्याची दुरुस्ती\nसुरू झाली आणि काय आश्‍चर्य ! मोहरांनी\nगच्च भरलेल्या चार घागरी, काम चालू\nअसताना किल्ल्यावर सापडल्या ! कामकऱ्यांना\nआनंदीआनंद झाला. शिवरायांना देवी भवानी\nप्रसन्न आहे, तिनेच धन दिले, असे जो तो\nम्हणू लागला. कामकऱ्यांनी मोठ्या आनंदाने\nधनाच्या घागरी शिवरायांजवळ आणून दिल्या.\nएका मोहरेलाही कुणी हात लावला नाही.\nस्वराज्याचे धन होते ते ! ते त्यांनी आपल्या\nधन्याच्या स्वाधीन केले. स्वराज्याच्या कार्यासाठी\nएवढे धन एकाएकी सापडले म्हणून शिवरायांना\nहुरूप आला. आपल्या कार्याला आईभवानीचा\nआशीर्वाद आहे, असे त्यांना वाटले.\n\nहे धन स्वराज्याच्या कामी आले. या\nधनातून शिवरायांनी शस्त्रे विकत घेतली.\nदारूगोळा जमा केला. उरलेल्या धनातून\nत्यांनी एक बेत सिद्धीस नेण्याचे ठरवले. तो\nबेत असा. तोरण्यापासून पंधरा किलोमीटरवर\nपूर्वेला मुरुंबदेवाचा डोंगर आहे. शिवरायांनी तो\nहेरून ठेवला होता. हा डोंगर खूप उंच, अवघड\nआणि मोक्याचा होता. आदिलशाहाने या डोंगरावर\nएक किल्ला अर्धवट बांधून सोडून दिला होता.\nया किल्ल्यावरही पहारा हिलाच होता, तेव्हा\nस्वराज्याच्या राजधानीसाठी हा किल्ला ताब्यात\nघ्यायचा, असे शिवरायांनी ठरवले.\n\nस्वराज्याची पहिली राजधानी एक\nदिवस शिवराय आपल्या निवडक सवंगड्यांसह\nया किल्ल्यावर चढले आणि त्यांनी किल्ला\n\nभे\n\n\n--- Page 3 ---\nताब्यात घेतला. तोरण्यावर सापडलेले काही\nधन मुरुंबदेवाच्या डागडुजीसाठी खर्च झाले.\nशिवरायांनी या किल्ल्याला नाव दिले 'राजगड'.\nगडावर पाथरवटांनी दगड घडवले. लोहाराने\nभाता फुंकला. सुतार, गवंडी, मजूर, भिस्ती\nअशी सारी माणसे कामाला लागली. राजवाडा,\nबारा महाल, अठरा कारखाने आणि राजगादी\nतयार झाली. राजगड ही स्वराज्याची पहिली\nराजधानी सजली.\n\nस्वराज्याची घोडदौड शिवरायांची\nघोडदौड सुरू झाली. बारा मावळांतील\nकिल्ल्यांमागून किल्ले त्यांनी ताब्यात घेतले.\nबारा मावळांत आनंद आणि उत्साह यांना पूर\nआला. गावोगावचे पाटील, देशमुख शिवरायांच्या\nमुजऱ्याला येऊ लागले; परंतु तांदळात जसे काही\nखडे असतात, तसेच मावळांतही काही दुष्ट लोक\nहोते. शिवरायांचा उत्कर्ष बघून त्यांच्या पोटात दुखू\nलागले. शिरवळच्या आदिलशाही ठाणेदाराकडे\nशिवरायांविरुदूध तक्रारी गेल्या. ठाणेदाराने\n\nराजगड - पाली दरवाजा\n\nविजापूरला सांडणीस्वार पाठवून शिवरायांच्या\nया घोडदौडीची हकीकत आदिलशाहाच्या कानी\nघातली.\n\nशिवरायांचे चातुर्य आदिलशाहा\nचकित झाला. त्याने शहाजीराजांना जाब\nविचारला. शहाजीराजांना मोठा पेच पडला,\nपण त्यांनी वेळ निभावून नेली. जहागिरीचे\nरक्षण करण्यासाठी स्वत:कडे एकही किल्ला\nनाही, म्हणून शिवाजीराजांनी किल्ला घेतला\nअसावा, असे शहाजीराजांनी आदिलशाहास\nकळवले. शिवरायांनीही आदिलशाहाकडे जासूद\nपाठवला. जहागिरीचा कारभार व्यवस्थित चालावा\nम्हणून आम्ही किल्ला घेतला. आदिलशाहाच्या\nहितासाठीच किल्ला घेतला. यात दुसरा काहीही हेतू\nनाही. असे धूर्तपणाचे उत्तर शिवरायांनी पाठवले.\n\nकोंढाणा आणि पुरंदर हे दोन किल्लेही\nमोक्याचे होते. शिवरायांनी तेही युक्तीने काबीज\nकेले. त्यानंतर रोहिडा ताब्यात घेतला. स्वराज्याची\nघोडदौड अशी जोरात सुरू झाली.\n\n\n--- Page 4 ---\nऊप्प्प्भप्रपपप१्रप्9१9१्षनिरियी विकि 90 90070 0) 00) 9000000) 909099)\n\n१, रिकाम्या जागी कंसातील योग्य पर्याय लिहा. (आ) शिवरायांनी तोरणा किल्ल्यावर कोणत्या\n(अ) शिवरायांकडे पुणे, सुपे, चाकण व ........ अधिकाऱ्यांच्या नेमणुका केल्या ?\nया परगण्यांची जहागीर होती. (इ) शिवरायांनी आदिलशाहाला कोणते उत्तर\n(इंदापूर, सासवड, वेल्हे) पाठवले 1\n(आ) शिवरायांनी .......... जिंकून स्वराज्याचे २: कारणे लिहा.\nतोरण बांधायचे, असे ठरवले. (अ) स्वराज्याचे तोरण बांधण्यासाठी शिवरायांनी\n(सिंहगड, शिवनेरी. तोरणा) तोरणा किल्ल्याची निवड केली.\n(इ) स्वराज्याची पहिली राजधानी ......... हदी (आ) तोरणा किल्ल्यावर सापडलेल्या धनाच्या\nसजली. घागरी कामगारांनी शिवरायांजवळ आणून\nदिल्या.\n\n(राजगड, रायगड, प्रतापगड)\nउपक्रम\n२. प्रत्येकी एका वाक्यात उत्तरे लिहा. ,\nकोणत्या शिक्षकांच्या मदतीने तुमच्या परिसरातील\nअ णत्या चार\n(अ) महाराष्ट्रावर कोणत्या चार सत्ता हुकमत [फ्रेल्ल्यावर सहल आयोजित करा.\n\nगाजवत होत्या ? $$ २२",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T15:52:31.931387"
}