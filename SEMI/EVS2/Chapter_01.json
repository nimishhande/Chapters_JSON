{
  "lesson_id": "bf3d85e8-1a37-4587-9905-14277850373f",
  "board": "State Board Maharashtra",
  "subject": "EVS2",
  "grade": 4,
  "book": "EVS2",
  "chapter_no": "01",
  "title": "Chapter 01 शिवजन्मापूर्वीचा महाराष्ट्र",
  "content": "--- Page 1 ---\nशिवाजी महाराज थोर पुरुष होते. आपण\nदरसाल त्यांची जयंती मोठ्या समारंभाने आणि\nआदराने साजरी करतो. तुम्ही मुले तर त्या दिवशी\nकिती आनंदात असता. महाराजांवर सुंदर सुंदर\nगाणी म्हणता, पोवाडे म्हणता, त्यांच्या तसबिरीला\nहार घालता. मोठ्या उत्साहाने शिवाजी महाराज\nकी जय' असा महाराजांच्या नावाचा जयजयकार\nकरता. कोण बरे हे शिवाजी महाराज? अशी\nकोणती मोठी कामगिरी त्यांनी केली?\n\nशिवाजी महाराज ज्या काळात होऊन गेले,\nतो काळ मध्ययुगाचा होता. त्या काळी सर्वत्र\nराजेशाह्यांचा अंमल असे. बरेच राजे प्रजेच्या\nहिताऐवजी आपल्याच चैनविलासात मग्न असत;\nपण त्या काळातही असे काही राजे होऊन गेले,\nकी ज्यांनी प्रजेच्या कल्याणासाठी राज्य केले.\nउत्तरेतील मुघल सम्राट अकबर, दक्षिणेतील\nविजयनगरचा सम्राट कृष्णदेवराय हे आपल्या\nकल्याणकारी राजवर्टींबद्दल इतिहासात प्रसिद्ध\nआहेत. त्यांच्याबरोबरच शिवाजी महाराजांचेही\nनाव गौरवाने घेतले जाते.\n\nशिवाजी महाराजांनी महाराष्ट्रात स्वराज्य\nनिर्माण केले. स्वराज्य म्हणजे स्वत:चे राज्य.\nमहाराजांपूर्वी सुमारे चारशे वर्षे महाराष्ट्रात स्वराज्य\nनव्हते. महाराष्ट्राचा बराचसा भाग अहमदनगरचा\nनिजामशाहा आणि विजापूरचा आदिलशाहा या दोन\nसुलतानांनी आपसात वाटून घेतला होता. ते मनाने\nउदार नव्हते. ते प्रजेवर जुलूम करत होते. या दोघांचे\nएकमेकांशी हाडवैर होते. त्यांच्यात नेहमी लढाया\nहोत. त्यात रयतेचे हाल होत. रयत सुखी नव्हती.\nउघडउघड उत्सव करणे, पूजा करणे धोक्याचे झाले\n\nहोते. रयतेला पोटभर अन्न मिळत नव्हते. राहायला\nसुरक्षित निवाराही नव्हता. सगळीकडे अन्याय\nमाजला होता. महाराष्ट्रात ठिकठिकाणी देशमुख,\nदेशपांडे इत्यादी वतनदार होते, पण सयतेकडे\nत्यांचे लक्ष नव्हते. देशावर त्यांचे प्रेम नव्हते. प्रेम\nहोते फक्त वतनावर, जहागिरीवर. वतनासाठी ते\nएकमेकांशी भांडत. आपापसात लढत. त्यात\nरयतेचे खूप हाल होत. या साऱ्या गोष्टींमुळे रयत\nत्रासून गेली होती. सगळीकडे अंदाधुंदी माजली\nहोती.\n\nशिवाजी महाराजांनी हे सारे पाहिले. रयतेला\nसुखी करण्यासाठी स्वराज्य स्थापण्याचे पवित्र कार्य\nत्यांनी हाती घेतले. भांडखोर वतनदारांना त्यांनी\nवठणीवर आणले. स्वराज्याच्या कामी त्यांचा\nउपयोग करून घेतला. तसेच रयतेवर अन्याय\nकरणाऱ्या सत्तांशी शिवाजी महाराजांनी झुंज\nदिली. जुलमी राजवटींचा पराभव केला. न्यायाचे\nहिंदवी स्वराज्य त्यांनी स्थापन केले. हे स्वराज्य\nसर्व जातिधर्मांच्या लोकांचे होते. स्वराज्यात\nकोणताही भेदभाव नव्हता. शिवाजी महाराजांनी\nस्वराज्यात हिंदू, मुसलमान असा कोणताच\nभेदभाव केला नाही. सर्व धर्मांतील साधुसंतांचा\nत्यांनी सन्मान केला. अशी ही महाराजांची थोर\nकामगिरी पाहिली, की आपल्याला प्रेरणा मिळते,\nस्फूर्ती मिळते.\n\nशिवाजी महाराजांपूर्वी सुमारे तीन-चारशे\nवर्षे महाराष्ट्रामध्ये अनेक संत होऊन गेले.\nत्यांनी केलेल्या कामगिरीचा शिवाजी महाराजांना\nस्वराज्यस्थापनेच्या कामी उपयोग झाला. संतांची\nती कामगिरी आपण पुढील पाठात पाहू.\n\n(४)\n\n\n--- Page 2 ---\nर्र 90१%9१099101 क्लब ध्यिविडेि<) 0) 91/99/0000 ४99) 9099099)\n\n१. रिकाम्या जागी कंसातील योग्य पर्याय लिहा.\n\n(अ) शिवाजी महाराज ज्या काळात होऊन गेले\nतो काळ ............ युगाचा होता.\n\n(प्राचीन, मध्य, आधुनिक)\n\n(आ) शिवाजी महाराजांनी ............... स्वराज्य\nनिर्माण केले.\n(महाराष्ट्रात, मध्यप्रदेशात, उत्तर प्रदेशात)\n२. अ गट व ब' गट यांच्या जोड्या लावा.\nअ गट ब गट\n(अ) विजयनगरचा सम्राट (१) निजामशाहा\n(आ) अहमदनगरचा सुलतान (२) आदिलशाहा\n\n(इ) विजापूरचा सुलतान\n\n(३) कृष्णदेवराय\n(४) सम्राट अकबर\n\n३. प्रत्येकी एका वाक्यात उत्तरे लिहा.\n\n(अ) प्रजेच्या कल्याणासाठी राज्य करणाऱ्या\nराजांची नावे लिहा.\n\n(आ) शिवाजी महाराजांनी कोणते कार्य हाती घेतले?\n(इ) शिवाजी महाराजांनी कोणाशी झुंज दिली ?\n४. वेगळा शब्द ओळखा.\n(अ) स्वराज्य, गुलामगिरी, स्वातंत्र्य.\n(आ) रयत, प्रजा, राजा.\nउपक्रम\n(अ) तुमच्या वर्गात शिवजयंती साजरी करा.\n\n(आ) शाळेच्या सांस्कृतिक कार्यक्रमात ऐतिहासिक\nगीते, पोवाडे यांचे सादरीकरण करा.",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T15:51:31.225882"
}