{
  "lesson_id": "2b91b534-6d18-481c-ba5a-3eb972b32995",
  "board": "State Board Maharashtra",
  "subject": "EVS2",
  "grade": 4,
  "book": "EVS2",
  "chapter_no": "12",
  "title": "Chapter 12 पुरंदरचा वेढा आणि तह",
  "content": "--- Page 1 ---\nसुरतेवर छापा : या विजयानंतर शिवराय\nस्वस्थ बसले नाहीत. औरंगजेब बादशाहाच्या\nफौजा महाराष्ट्रात धुमाकूळ घालत होत्या,\nतेव्हा बादशाहावर जबर वचक बसवण्यासाठी\nशिवरायांनी सुरत शहरावर छापा घातला. कुठे\nपुणे व कुठे सुरत ? सुरत म्हणजे त्या वेळची\nमुघली मुलखातील मोठी व्यापारपेठ. खूप सधन.\nशिवरायांनी सुरतेवर छापा घालून लक्षावधी\nरुपयांची लूट मिळवली. सुरतेच्या लुटीत\nशिवरायांनी नीती सोडली नाही. चर्च अथवा\nमशिदी यांना हात लावला नाही. स्त्रियांना त्रास\nदिला नाही.\n\nसुरतेवरील या आक्रमणामुळे बादशाहा\nभयंकर चिडला. त्याने मराठ्यांचे राज्य नष्ट\n\nकरण्याचा निश्‍चय केला. मिर्झाराजे जयसिंग या\nआपल्या बलाढ्य सेनापतीला त्याने शिवरायांवर\nधाडले. त्याच्या सोबतीला दिलेरखान हा आपला\nविश्‍वासू सरदार दिला. अलोट खजिना आणि\nअफाट दारूगोळाही बरोबर दिला. जयसिंग\nआणि दिलेरखान प्रचंड फौजेसह दक्षिणेत येऊन\nपोहोचले. स्वराज्यावर फार मोठे संकट आले.\n\nसुरतेच्या मोहिमेवरून शिवराय परततात,\nतोच सन १६६४ मध्ये त्यांना कर्नाटकातून\nएक दु:खद बातमी समजली. शहाजीराजे यांचे\nशिकारीच्या प्रसंगी अपघाती निधन झाले.\nशिवराय व जिजाऊ यांच्यावर दु:खाचा डोंगर\nकोसळला. मातोश्रींच्या गळा पडून शिवरायांनी\nया दुःखातून त्यांना सावरले.\n\nपुरंदर किल्ला\n\n\n--- Page 2 ---\nपुरंदरला मुघलांचा वेढा : पुरंदर हा\nशिवरायांचा प्रचंड व बळकट किल्ला होता.\nहा किल्ला घेतल्याशिवाय शिवरायांचा बीमोड\nहोऊ शकणार नाही, हे दिलेरखान जाणून होता.\nत्यामुळे दिलेरखानाने पुरंदरला वेढा दिला. त्याची\nफौज फार मोठी होती, पण पुरंदरचा किल्लेदार\nमुरारबाजी मोठा जिद्दीचा वीर होता. त्याच्या\nहाताखालचे शिपाई मोठे शूर गडी होते. हे सारे\nशूर शिपाई घेऊन मुरारबाजी लढाईला उभा\nराहिला.\n\nदिलेरखानाच्या तोफा कडाडू लागल्या.\nतोफेचे लालभडक गोळे किल्ल्यावर कोसळू\nलागले, पण मुरारबाजी व त्याचे मावळे हटले\nनाहीत. ते अधिक जोराने झुंजू लागले. मुघलांनी\nतोफांचा भडिमार केला. माचीचा बुरूज ढासळला.\nमुघल माचीवर घुसले. दिलेरखानाने माची\nजिंकली. मराठ्यांनी वरच्या बालेकिल्ल्याचा\nआश्रय घेतला. ते लढतच राहिले. दिलेरखान\nआपल्या छावणीतून ही लढाई बघत होता.\n\nमुरारबाजी रागाने लाल झाला होता.\nत्याने पाचशे मावळे निवडले. त्यांना घेऊन\nत्याने मुघलांवर हल्ला करायचा बेत केला.\nबालेकिल्ल्याचा दरवाजा उघडला. 'हर हर\nमहदेव' अशी गर्जना करत मुरारबाजी आणि\nत्याचे मावळे मुघलांवर तुटून पडले. थोडा वेळ\nभयंकर लढाई झाली. मुघलांचे सैन्य अफाट होते,\nपण मराठ्यांनी त्या सैन्याचा धुव्वा उडवला.\nशेवटी मुघलांनी माघार घेतली. ते दिलेरखानाच्या\nछावणीकडे जीव घेऊन पळत सुटले.\n\nमुरारबाजीने त्यांचा पाठलाग सुरू केला.\nमुरारबाजीचे सैन्य दिलेरखानाच्या छावणीत\n\nघुसले. छावणीत एकच गोंधळ माजला.\nधावाधाव, आरडाओरडा, किंकाळ्या यांचा\nहाहाकार उडाला. घाईघाईने दिलेरखान हत्तीवर\nअंबारीत बसला. त्याने समोर पाहिले, तो\nत्यास मुरारबाजी दिसला. मुरारबाजीची तलवार\nकोणाच्या छाताडात, कोणाच्या मस्तकात,\nतर कोणाच्या कंठात घुसत होती. मुरारबाजी\nकोणालाही आटोपत नव्हता. त्याचे शौर्य बघून\nदिलेरखान थक्क झाला.\n\nमुरारबाजीचा अतुल पराक्रम\nदिलेरखानाला बघून मुरारबाजी चवताळला.\nकापा, तोडा, मुडदे पाडा', असे ओरडून तो\nशत्रूवर धावला. त्याची समशेर जोराने फिरू\nलागली. जो आड आला, तो ठार झाला. या\nएकट्या वीराला मुघलांनी चोहोकडून घेरले.\nइतक्यात दिलेरखान अंबारीतून ओरडला,\nथांबा! मुघल थांबले. क्षणभर मागे सरले.\nखान मुरारबाजीला म्हणाला, ' मुरारबाजी,\nतुझ्यासारखा समशेरबहादूद्र मी आजवर पाहिला\nनाही. तू आमच्या बाजूला ये, कौल घे. बादशाहा\nतुला सरदार करतील. जहागीर देतील, बक्षीस\nदेतील! मुरारबाजीने दिलेरखानाचे शब्द ऐकले.\nरागाने त्याचे डोळे लाल झाले. तो चवताळून\nम्हणाला, अरे, आम्ही शिवाजी महाराजांची\nमाणसे ! तुझा कौल घेतो की काय ? आम्हांला\nकाय कमी आहे ? तुझ्या बादशाहाची जहागीर\nहवी कोणाला ?' मुरारबाजीने खानाच्या दिशेने\nझेप घेतली आणि तो तुफान कत्तल करत\nसुटला. दिलेरखानाने अंबारीतून बाण सोडला.\nतो बाण थेट मुरारबाजीच्या कंठात शिरला. तो\nजमिनीवर कोसळला. मावळ्यांनी त्याचा देह\nउचलला आणि बालेकिल्ला गाठला. किल्लेदार\n\nते\n\n\n--- Page 3 ---\nमुरारबाजी देशपांडे -दिलेरखान युद्धप्रसंग\n\nपडला म्हणून त्यांना खूप दु:ख झाले, पण एक\nमुरारबाजी पडला तरी काय झाले ? आम्ही तैसेच\nशूर आहो. हिंमत धरून लढतो', असे म्हणून ते\nन डगमगता पुन्हा निकराने लढू लागले.\n\nही बातमी शिवरायांना कळल्यावर ते फार\nदु:खी झाले. त्यांनी विचार केला, एकेक किल्ला\nवर्षवर्ष लढवता येईल, पण विनाकारण माणसे\nमरतील. शिवरायांना ते नको होते.\n\nपुरंदरचा तह : करणार काय ? शक्‍ती\nचालेना, युक्ती उपयोगी पडेना, तेव्हा काही\nकाळ माघार घेणेच योग्य; म्हणून मुघलांशी\nतह करायचा असे शिवरायांनी ठरवले. शिवराय\nस्वत: जयसिंगाकडे गेले. त्यांनी त्याच्याशी\nमुत्सद्देगिरीचे बोलणे केले. ते म्हणाले,\n\n“मिर्झाराजे, आपण रजपूत आहात. आमचे\nदु:ख आपण जाणता. बादशाहाच्या स्वाऱ्यांनी\nमहाराष्ट्र उद्ध्वस्त झाला आहे. लोकांचे हाल\nहोत आहेत. लोक सुखी व्हावे, म्हणून आम्ही\nस्वराज्याचे काम हाती घेतले आहे ! आपणही हे\nकाम हाती घ्या. मी आणि माझे मावळे आपल्या\nपाठीशी उभे राहू''. जयसिंग मोठा धूर्त होता.\nत्याने शिवरायांना तह करण्यास सांगितले. त्यांनी\nतह केला. या तहात शिवरायांनी तेवीस किल्ले\nव त्याखालचा चार लक्ष होनांचा मुलूख मुघलांस\nदेण्याचे कबूल केले. हा तह १६६५ साली झाला.\n\nपुरंदरचा तह झाला. याच वेळी, शिवरायांनी\nआम्र्‍यास जाऊन बादशाहाची भेट घ्यावी, असे\nजयसिंगाने सुचवले. त्यांना सुरक्षिततेची हमी दिली.\n\n\n--- Page 4 ---\n९ न टे 8 व ।\nअड फर. उरा ह हे जा. >\nपै) (के . र च नट के\n\nशिवराय-मिर्झाराजे जयसिंग भेट\nजयसिंगाच्या सूचनेवर शिवरायांनी विचार केला. द्यावे, असे त्यांनी ठरवले. आपण बादशाहाची\nबादशाहा कपटी आहे, स्वत:च्या भावांशीसुदूधा भेट घेण्यास आग्ऱ्याला जाण्यास तयार आहोत,\nत्याने दगलबाजी केली, हे शिवराय ओळखून असे शिवरायांनी जयसिंगाला कळवले.\n\nहोते. तरीपण या प्रसंगाला सावधगिरीने तोंड\n\n))))))0))))))))0))))9) 0) 0) स्वाध्याय )99)))0))))0))90))90))) 0) 0)\n\n(अ) त्या वेळची मुघली मुलखातील मोठी (अ) शिवरायांनी सुरत शहरावर छापा का घातला?\nव्यापारपेठ म्हणजे....... . (आ) दिलेरखानाने पुरंदरला वेढा का दिला ?\n(पुणे, सुरत, दिल्ली) (इ) मुघलांशी तह करण्याचे शिवरायांनी का\n\n(आ) पुरंदरचा किल्लेदार ......... मोठा जिद्दीचा ठरवले ?\nवीर होता. (ई) पुरंदरच्या तहात शिवरायांनी मुघलांना\n(बाजीप्रभू, तानाजी, मुरारबाजी) कोणता मुलूख देण्याचे कबूल केले ?\n\nर्ट\n\n\n--- Page 5 ---\n३. दोन-तीन वाक्यांत उत्तरे लिहा. उपक्रम\n(अ) मुरारबाजीचे शैौर्य पाहून दिलेरखान त्याला तुमच्या परिसरातील किल्ल्याला भेट द्या. त्या\nकाय म्हणाला ? किल्ल्याविषयी शिक्षकांकडून माहिती मिळवा.\n(आ) मुरारबाजीने दिलेरखानास कोणते उत्तर [2\nदिले?\n४. पाठात आलेल्या नावांच्या अक्षरांवरून शब्द\nपूर्ण करा.",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T15:53:20.219456"
}