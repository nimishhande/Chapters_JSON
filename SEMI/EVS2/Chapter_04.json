{
  "lesson_id": "380f34fc-5dac-4183-9ac3-c3950bd931ee",
  "board": "State Board Maharashtra",
  "subject": "EVS2",
  "grade": 4,
  "book": "EVS2",
  "chapter_no": "04",
  "title": "Chapter 04 शिवरायांचे बालपण",
  "content": "--- Page 1 ---\nहि 1\n111:\nवाया 5 ८2 आयुध\n\nव\n\nशिवनेरी किल्ल्यावरील\n\nशिवजन्म : ते दिवस फार धामधुमीचे\nहोते. उत्तरेकडून मुघल बादशाहा शाहजहान\nयाने दख्खन सर करण्यासाठी मोठे सैन्य रवाना\nकेले होते. शहाजीराजांच्या जहागिरीचे गाव पुणे.\nविजापूरच्या आदिलशाहाने ते बेचिराख करून\nटाकले होते. शहाजीराजे अडचणीत सापडले\nहोते. इकडे आड तिकडे विहीर ! शहाजीराजांच्या\nवाट्याला धावपळीचे आयुष्य आले.\n\nअशात जिजाबाई गरोदर होत्या, तेव्हा या\n\nरक “क प: >\n\nल शिवरायांचे जन्मस्थान\n\nधामधुमीत आणि धावपळीत त्यांना ठेवायचे कुठे,\nहा प्रश्‍न उभा राहिला. शहाजीराजांना शिवनेरी\nकिल्ल्याची आठवण झाली. जिजाबाईंना त्यांनी\nशिवनेरीवर ठेवायचे ठरवले. शिवनेरी हा पुणे\nजिल्ह्यातील जुन्नरजवळील किल्ला. त्याच्या\nचारी बाजूंना उंच कडे, भक्कम तटबंदी आणि\nबळकट दरवाजे होते. किल्ला मोठा मजबूत\nहोता. विजयराज हे त्याचे किल्लेदार होते. ते\nभोसल्यांच्या नात्यातलेच होते. जिजाबाईंच्या\n\nधे\n\n\n--- Page 2 ---\nरक्षणाची जबाबदारी त्यांनी स्वीकारली. तेव्हा\nशहाजीराजांनी जिजाबाईंना शिवनेरीवर ठेवले व\nते मुघलांवर चालून गेले.\n\n.... आणि तो सोन्याचा दिवस उजाडला.\nफाल्गुन वद्य तृतीया शके १५५१ म्हणजेच इंग्रजी\nवर्षाप्रमाणे १९ फेब्रुवारी १६३0. शिवनेरीच्या\nनगारखान्यात सनई, चौघडा वाजत होता. अशा\nमंगल क्षणी जिजाबाईंच्या पोटी पुत्र जन्मला.\nकिल्ल्यावर आनंदीआनंद झाला. बाळाचे बारसे\nझाले. शिवनेरी किल्ल्यावर जन्म झाला म्हणून\nबाळाचे नाव शिवाजी ठेवले.\n\nशिवरायांच्या\nवयाची पहिली सहा वर्षे फार धावपळीत गेली;\nपण या धावपळीतही जिजाबाईंनी शिवरायांना\nउत्तम शिक्षण दिले. सायंकाळी त्या सांजवात\nलावत. शिवबांना जवळ घेत, मायेने कुरवाळत,\n\nत्यांना रामाच्या नि कृष्णाच्या, भीमाच्या नि\nअभिमन्यूच्या गोष्टी सांगत. तसेच कधी\nनामदेवांचे, कधी ज्ञानेश्वरांचे तर कधी एकनाथांचे\nअभंग म्हणून दाखवत. शिवरायांना शूर पुरुषांच्या\nगोष्टी आवडत. मोठे झाल्यावर त्यांच्यासारखे\nपराक्रम करावे असे त्यांना वाटे. जिजाबाई\nसाधुसंतांच्या चरित्रांतील गोष्टीही सांगत. त्यातून\nत्यांच्या ठिकाणी साधुसंतांविषयी आदरबुद्धी\nनिर्माण झाली.\n\nगरीब मावळ्यांची मुले शिवरायांबरोबर\nखेळायला येत. कधीकधी शिवबाही त्यांच्या\nझोपडीत जात. त्यांची कांदाभाकर आवडीने खात.\nत्यांच्याशी गमतीदार खेळ खेळत. मावळ्यांची\nमुले म्हणजे जणू रानातील पाखरे ! ती पोपट,\nकोकीळ, वाघ यांचे हुबेहूब आवाज काढत.\nमातीचे हत्ती व घोडे बनवणे, मातीचे किल्ले\n\n१रे\n\n\n--- Page 3 ---\nसवंगड्यांसोबत शिवराय\n\nरचणे हे त्यांचे छंद ! लपंडाव, चेंडू, भोवरा हे\nत्यांचे नेहमीचे खेळ. शिवरायही त्या मुलांबरोबर\nहे खेळ खेळत. मावळ्यांच्या मुलांना शिवराय\nफारफार आवडायचे.\n\nशहाजीराजे मुघल बादशाहीकडे\nशहाजीराजे निजामशाहीत परतले खरे, पण\nत्यांना तिथे स्वास्थ्य मिळाले नाही, कारण खुद्द\nनिजामशाहाच हलक्या कानाचा व धरसोड\nवृत्तीचा होता. त्यामुळे दरबारात कारस्थाने व\nहेवेदावे यांना ऊत आला होता. त्यातून निजाम-\nशाहाच्याच चिथावणीने लखुजीराव जाधवांची\nभर दरबारात हत्या करण्यात आली. या घटनेची\nचीड येऊन शहाजीराजांनी निजामशाहीचा त्याग\nकेला आणि ते मुघलांच्या सेवेत रुजू झाले. मुघल\nबादशाहा शाहजहानने त्यांना आपली सरदारकी\n\nबहाल केली.\n\nदरम्यान वजीर फत्तेखानाने मुघलांशी आतून\nहातमिळवणी करून निजामशाहाचीच हत्या\nकेली. निजामशाहीत अंदाधुंदी माजली. फत्तेखान\nफितुरीने निजामशाही मुघलांच्या घशात घालणार\nहे स्पष्ट झाले. एवढेच नव्हे, तर त्याची बक्षिसी\nम्हणून शहाजीराजांच्या ताब्यात असणारा मुलूख\nमुघलांनी त्याला परस्पर देऊन टाकला, तेव्हा\nशहाजीराजांनी संतापून मुघलांची बाजू सोडली\nआणि आपल्या सामर्थ्याच्या जोरावर मुघलांना\nधडा शिकवण्याचा निश्‍चय केला.\n\nनव्या निजामशाहीची स्थापना : वजीर\nफत्तेखानास व मुघल बादशाहास शह देण्यासाठी\nशहाजीराजांनी निजामाच्या वंशातील एक मूल\nशोधून काढले आणि जुन्नरजवळच्या पेमगिरी\n\n\n--- Page 4 ---\nकिल्ल्यावर त्याला निजामशाहा म्हणून जाहीर\nकेले. अशा प्रकारे त्यांनी एक नवे राज्यच स्थापन\nकेले. या राज्यात गोदावरी ते नीरा या दरम्यानचा\nप्रदेश मोडत होता. आपल्या या राज्याचे संरक्षण\nकरण्यासाठी शहाजीराजे मोठ्या शर्थीने लढले.\nया कामी आदिलशाहाने प्रथम त्यांना साथ दिली,\nपण पुढे खुद्द मुघल बादशाहा शाहजहान दक्षिणेत\nशहाजीराजांवर चालून आला आणि त्याने\nआदिलशाहास तंबी दिली, तेव्हा आदिलशाहाने\nशहाजीराजांच्या विरोधात त्याच्याशी मैत्रीचा तह\nकेला.\n\nआता मुघल व आदिलशाही यांच्या संयुक्त\nफौजांशी शहाजीराजे गनिमी काव्याने लढू लागले;\nपरंतु एकटे शहाजीराजे त्यांच्याशी किती दिवस\nलढणार? त्यांची शक्‍ती अपुरी पडू लागली.\nतेव्हा नाइलाज होऊन १६३६ साली त्यांनी\nमुघलांशी तह केला. शहाजीराजांना काळ\nअनुकूल नव्हता, म्हणून त्यांचा स्वतंत्र\nराज्य स्थापण्याचा प्रयत्न तडीस गेला नाही;\nपरंतु त्यांच्या या धाडसामुळे मराठी लोकांत\nआत्मविश्‍वास निर्माण झाला. शिवरायांना हा\nआत्मविश्वास पुढे स्वराज्य स्थापण्याच्या कार्यात\nउपयोगी ठरला.\n\nजिजाबाई व शिवराय कर्नाटकात:\nशहाजीराजांची निजामशाही बुडाल्यानंतर\nतिचा प्रदेश मुघल व आदिलशाहा यांनी वाटून\nघेतला. शहाजीराजांची पुणे-सुप्याची पूर्वापार\nजहागीर आदिलशाही राज्यात आली, तेव्हा\nआदिलशाहाने ती जहागीर आपल्या वतीने त्यांना\nदिली. आता शहाजीराजांनी आदिलशाहीची सेवा\nस्वीकारली. आदिलशाहाने त्यांची पुण्यापासून\nदूर कर्नाटकातील प्रदेश जिंकण्याच्या कामावर\nनेमणूक केली. शहाजीराजे कर्नाटकात गेल्यानंतर\nकाही काळाने जिजाबाई आणि शिवरायही\nत्यांच्याकडे गेले.\n\nशिवरायांचे महाराष्ट्रातील बालपण\nधामधुमीत गेले होते. आज या किल्ल्यावर, तर\nउद्या त्या किल्ल्यावर अशी जिजाऊ-शिवबांची\nधावपळ चालू असायची. त्या वेळी वडिलांच्या\nपराक्रमाच्या गोष्टी लहानग्या शिवबांच्या\nकानी पडत असत. पुढे कर्नाटकात आल्यावर\nया मायलेकरांना थोडा स्वस्थपणा मिळाला.\nकर्नाटकातील अनेक राजांना शहाजीराजांनी\nजिंकले, तेव्हा आदिलशाहाने त्यांना बंगळूरची\nजहागीर बक्षीस दिली. आता बंगळूर हे\nशहाजीराजांनी आपले मुख्य ठाणे केले आणि\nतेथे ते एखाद्या राजासारखे वैभवात राहू लागले.\nदरबार भरवू लागले.\n\nऊप्रप्र्प्रप्प्र्प्ररप0१0१0१%्ँनिध्यिबिडके())0) 990) 9900099099) 900 990४99)\n\n१. रिकाम्या जागी कंसातील योग्य पर्याय लिहा.\n(अ) शिवरायांचा जन्म किल्ल्यावर\nझाला.\n(पुरंदर, शिवनेरी, पन्हाळा)\n(आ) आदिलशाहाने शहाजीराजांची\nप्रदेश जिंकण्याच्या कामावर नेमणूक केली.\n(कर्नाटकातील, खानदेशातील, कोकणातील)\n\nआआआ\n\nटि\n\n२. प्रत्येकी एका वाक्यात उत्तरे लिहा.\n(अ) जिजामातेच्या उपदेशाने शिवरायांच्या मनात\nकोणते विचार घोळू लागले ?\n(आ) शिवराय मावळ्यांच्या मुलांबरोबर कोणते\nखेळ खेळत असत ?\n\n(इ) शहाजीराजांनी निजामशाहीचा त्याग का\nकेला?\n\nधे\n\n\n--- Page 5 ---\n३. दोन-तीन वाक्यांत उत्तरे लिहा. उपक्रम\n(अ) जिजाबाई शिवरायांना कोणाकोणाच्या गोष्टी (अ) शिवनेरी किल्ल्याची सहल करा. तेथील\n\nसांगत ? शिवजन्म-स्थळाची माहिती मिळवा.\n\n(आ) शहाजीराजांनी निजामशाहाच्या वंशातील (आ) तुम्ही खेळत असलेल्या पारंपरिक खेळांची नावे\nमुलाला निजामशाहा म्हणून जाहीर का लिहा. त्यांपैकी एका खेळाविषयी १० ओळींत\nकेले? माहिती लिहा.\n\n[डे\n\nशिवनेरी किल्ला - महादरवाजा",
  "language": "mar",
  "page_number": null,
  "confidence": 1.0,
  "image_count": 0,
  "table_count": 0,
  "created_at": "2026-01-24T15:52:03.837004"
}